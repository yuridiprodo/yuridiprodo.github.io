# Una possibilità su cinque

### che l'IA ci faccia fuori nel giro di trent'anni. La profezia di Hinton

![Geoffrey Hinton, spesso indicato come uno dei padri fondatori dell'intelligenza artificiale](/img/hinton.jpg)

Era il 2022 quando arrivava [ChatGPT](/articles/2024-11-02-chatgpt-schiavitu.html) e **Geoffrey Hinton**, uno dei padri dell'IA, Nobel per la Fisica quest'anno, lanciava l'allarme sul *New York Times*:

> *...il mondo attuale, quello che conosciamo, potrà presto essere sostituito da un universo di testi, immagini, audio e video creati dall’AI. Con il passaggio all’AI generativa sarà possibile **cancellare ogni distinzione tra realtà e finzione**.*

L'anno scorso Hinton si è dimesso da Google per poterne parlare liberamente (non che glielo impedissero, dice, ma non voleva che le sue parole potessero avere un impatto sull'azienda) e [recentemente è tornato ancora una volta sull'argomento](https://innovazione.tiscali.it/intelligenza-artificiale/articoli/geoffrey-hinton-allarme-intelligenza-artificiale/) per parlare della possibilità che l'IA possa innescare un meccanismo catastrofico per l’umanità.

La quantifica tra il 10-20%. **Una su cinque** che questi sistemi ci faranno fuori.

> *Immaginate voi stessi in confronto a un bambino di tre anni. Ecco, **rispetto all’IA noi siamo bambini di tre anni**. E mai prima d’ora abbiamo avuto a che fare con cose più intelligenti di noi.*