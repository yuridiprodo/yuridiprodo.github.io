# il NO della Rowling al totalitarismo arcobaleno

### L’autrice di Harry Potter sfida la legge scozzese sui “crimini d’odio”, che include i trans tra le categorie protette minacciando la libertà (e la correttezza) di espressione. La polizia per ora non la persegue, ma la guerra tra realtà e ideologia continua.

![ritratto di J.K. Rowling, autrice di Harry Potter](rowling.jpeg)

La legge anti-discriminazione è [entrata](https://www.gov.scot/policies/crime-prevention-and-reduction/hate-crime/) in vigore in Scozia lo scorso 1 aprile. Il testo della legge vieta e punisce gli atti che «fomentano l'odio contro un gruppo di persone» con determinate caratteristiche protette, tra cui l'età, la disabilità, la religione, l'orientamento sessuale, l'identità transgender. La pena massima è una **pena detentiva di sette anni**.
Di fatto, con la nuova legge la polizia scozzese viene trasformata in un’agenzia di “cacciatori di taglie”, dove **i ricercati sono tutti coloro che difendono la natura umana, la biologia e la ragione**.

Il ministro scozzese per le vittime e la sicurezza della comunità [ha ammesso in un'intervista](https://www.thenational.scot/news/national/24223360.online-misgendering-could-investigated-scotland-new-hate-crime-law/?utm_source=substack&utm_medium=email) che il **misgendering** – cioè il riferirsi a una persona transgender con un nome o un pronome che corrisponde al suo sesso biologico e non a quello desiderato/percepito dalla persona stessa – potrebbe portare a un'indagine della polizia.

Forti le critiche da parte della Rowling, dal 2019 impegnata a difendere pubblicamente la distinzione sessuale naturale e la natura femminile in particolare, soggetta agli abusi del transgenderismo maschile (cioè di maschi che si dichiarano femmine) e in generale dell’ideologia gender.

Una prima vittoria viene annunciata dalla BBC, che [scrive](https://www.bbc.com/news/uk-scotland-68712471): «**i commenti sui social media fatti da J.K. Rowling** che sfidano la nuova legge scozzese sui crimini d'odio non vengono trattati come criminali» dalla polizia.
La decisione della polizia preannuncia almeno una certa misura di libertà **nei tweet** sotto il nuovo regime, ma [non esclude](https://www.dailymail.co.uk/news/article-13266931/What-hate-crime-Scottish-police-say-JK-Rowlings-online-posts-not-criminal-offence-is.html) la criminalizzazione in altri casi (come omelie in luoghi di culto, dibattiti scolastici, semplici affermazioni in birreria, eccetera).

[Commenta](https://twitter.com/jk_rowling/status/1775187763995824350) la Rowling: «Spero che ogni donna in Scozia che desideri parlare della realtà e dell'importanza del sesso biologico **sarà rassicurata da questo annuncio**, e confido che tutte le donne, indipendentemente dal profilo o dai mezzi finanziari, saranno trattate allo stesso modo davanti alla legge».

E [aggiunge](https://twitter.com/jk_rowling/status/1775190408110264673): qualora polizia e magistratura scozzesi dovessero perseguire «una donna per aver semplicemente chiamato uomo un uomo, **ripeterò le medesime parole** per poter essere accusata contemporaneamente».

---

### È politica anche questa:
- [[2024-04-04-rowling-guerra-al-totalitarismo-arcobaleno|il NO della Rowling]] al totalitarismo arcobaleno
- La nostra obbedienza alle autorità è frutto di una scelta consapevole, o di manipolazione? [[2024-03-07-milgram|L'esperimento di Milgram]]
- «Il giorno in cui questo paese [[2024-03-06-protesta-agricoltori|non avrà più contadini e artigiani]], non avrà più storia».
- Mentre il manganello può sostituire il dialogo, le parole non perderanno mai il loro potere; [[2023-12-13-una-profezia|perché esse sono il mezzo per giungere al significato]]; e per coloro che vorranno ascoltare, all’affermazione della verità
- La Costituzione è cambiata, ma [[2022-02-24-modifica-silenziosa-alla-costituzione|non ve lo ha ancora detto nessuno]]
- Viviamo nella società del controllo, e va bene così. [[2024-02-08-matrix|Buon risveglio]]