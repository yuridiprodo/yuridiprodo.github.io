# Tutto pronto per il prossimo giro di giostra

### Indovinate un po' da dove arrivano i soldi per la stabilizzazione della piattaforma Green Pass?

![schermate del decreto](/img/pronto-prossimo-giro-di-giostra.jpeg)

Il ministro della Salute Schillaci [dice](https://www.sanita24.ilsole24ore.com/art/dal-governo/2024-03-05/emergenze-sanitarie-schillaci-e-gemmato-l-italia-non-aderira-green-pass-globale-dell-oms-200911.php?uuid=AF3H16w) che **l'Italia non aderirà al Green Pass globale dell'OMS**, ovvero quel sistema globale che contribuirà «a proteggere i cittadini di tutto il mondo dalle minacce sanitarie attuali e future, comprese le pandemie»; le stesse che, citando la stessa OMS, sappiamo ormai essere [«una questione di se, non di quando»](/articles/2024-01-19-malattia-x.html).

Non aderiamo; però intanto **lo finanziamo** all'infinito.

La piattaforma Digital Green Certificate, attraverso l'art. 43 del [DL 2 marzo 2024 n. 19](https://www.gazzettaufficiale.it/eli/id/2024/03/02/24G00035/sg) viene infatti finanziata **a tempo indeterminato** per 1,85 milioni di Euro annui, salvo il 2024 dove l'onere è di 3,85 milioni.

La norma cristallizza la piattaforma che **emette, rilascia e verifica le certificazioni sanitarie** nell'ordinamento e garantisce idoneo finanziamento a carico dello Stato per il suo funzionamento.

Il decreto legge ([l'atto completo qui](https://www.gazzettaufficiale.it/atto/vediMenuHTML?atto.dataPubblicazioneGazzetta=2024-03-02&atto.codiceRedazionale=24G00035&tipoSerie=serie_generale&tipoVigenza=originario)) sarà ora esaminato dal Parlamento per l'eventuale conversione.

---

E indovinate un po' **da dove arrivano i soldi** per la stabilizzazione della piattaforma Green Pass?

Dalla riduzione del [fondo](https://www.gazzettaufficiale.it/eli/id/2022/03/28/22G00035/sg) del Ministero della Salute ([qui l'atto completo](https://www.gazzettaufficiale.it/eli/gu/2022/03/28/73/so/13/sg/pdf), pagina 124) che indennizza i danneggiati da vaccinazione anti SARS-CoV-2 **raccomandata dall'autorità sanitaria italiana**.