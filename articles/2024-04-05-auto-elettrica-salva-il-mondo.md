# Però l’auto elettrica salverà il mondo

### Appena 57 aziende emettono l’80% dei gas serra in tutto il mondo. Però noi risolveremo il problema comprando l'auto elettrica.

![disegno di un'auto elettrica in ricarica](auto-elettrica.jpeg)

I risultati di [una ricerca](https://carbonmajors.org/site//data/000/027/Carbon_Majors_Launch_Report.pdf) realizzata dal think tank no-profit londinese InfluenceMap, basata sulla piattaforma **Carbon Majors** – database creato nel 2013 da Richard Heede del Climate Accountability Institute, negli USA.

- Le statistiche riguardano un lasso temporale molto ampio, che va **dal 1854 al 2022**
- un **focus** particolare sul periodo compreso **tra il 2016**, quando i governi di tutto il mondo hanno sottoscritto gli accordi di Parigi sul clima, **fino al 2022**. Risultato: solo in questa fase sono state immesse nell’atmosfera ben 251 miliardi di tonnellate di CO2

**I numeri**
Di tutte le emissioni tracciate dal database:
- 31% sono le **società di proprietà degli investitori**
- 33% sono le **società statali**
- 36% gli **Stati nazionali**, Cina ed ex Unione Sovietica i maggiori responsabili delle emissioni

**L'Italia**
**Eni** è la 10a società privata per emissioni al mondo nei settori gas e petrolio: scivola al 32esimo posto se si tiene conto di tutte le 122 entità analizzate all’interno del database.

Il [commento](https://carbonmajors.org/briefing/The-Carbon-Majors-Database-26913) di **Tzeporah Berman**, direttrice del programma internazionale di Stand.earth e presidente del Trattato di non proliferazione dei combustibili fossili:
*La ricerca di Carbon Majors ci mostra **esattamente chi è responsabile** del caldo letale, delle condizioni meteorologiche estreme e dell’inquinamento atmosferico che stanno minacciando vite umane e devastando i nostri oceani e le nostre foreste. Queste aziende hanno realizzato **profitti per miliardi di dollari negando il problema** e ritardando e ostacolando la politica climatica. Stanno spendendo milioni in campagne pubblicitarie per far parte di una soluzione sostenibile, **continuando nel contempo a investire in una maggiore estrazione di combustibili fossili**.*