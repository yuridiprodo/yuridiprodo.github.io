# Amare e desiderare non sono la stessa cosa

### Le cose più importanti nella vita di un uomo sono due: una è essere coerenti con se stessi (il più possibile)

![copertina del libro Sull'Amore, di Hermann Hesse](sull-amore-hesse.jpeg)

**Le cose più importanti nella vita di un uomo sono due**: essere coerenti con se stessi il più possibile e imparare ad amare.

«Imparai che essere amati non è niente, mentre amare è tutto, e sempre più mi parve di capire ciò che da valore e piacere alla nostra esistenza non è altro che **la nostra capacità di sentire**.

**Il denaro** non era niente, il potere non era niente. Si vedevano molti che avevano sia l’uno che l’altro ed erano infelici.

**La bellezza** non era niente: si vedevano uomini belli e donne belle che erano infelici nonostante la loro bellezza.

Anche **la salute** non aveva un gran peso; c’erano malati pieni di voglia di vivere che fiorivano fino a poco prima della fine e c’erano sani che avvizzivano **angosciati per la paura della sofferenza**. 

Ma la felicità era ovunque una persona avesse forti sentimenti e vivesse per loro, non li scacciasse, non facesse loro violenza, ma li coltivasse e ne traesse godimento.

La bellezza non appagava chi la possedeva, ma chi sapeva amarla e adorarla.

> La felicità è amore, nient’altro. Felice è chi sa amare.

Amore è ogni moto della nostra anima in cui essa senta se stessa e percepisca la propria vita.

Ma amare e desiderare non è la stessa cosa. **L’amore è desiderio fattosi saggio**; l’amore non vuole avere; vuole soltanto amare.»

Herman Hesse, [Sull'amore](https://amzn.to/46dsv2M)