# Il primo negozio abbigliamento di Amazon, e addio privacy

### La nuova "normalità" passa anche da qui

[l'app per i negozi di Amazon](/img/il-marchio-sulla-mano-destra.jpeg)

A fine anno Amazon aprirà il primo negozio di vestiti.

Quello che passa dal [video pubblicitario](https://www.youtube.com/watch?v=c67K8JO1WJE) è un **sovrabbondante utilizzo dello smartphone**, che se già con fotocamere microfoni e sensori non soltanto **costantemente vede, sente e localizza** tutto quello che vediamo, ascoltiamo e diciamo, adesso viene impiegato anche per scansionare ogni prodotto che ci piace, dandolo in pasto agli algoritmi perché imparino a conoscerci e siano così in grado di proporci i prodotti da abbinare.

Ma il filmato non rappresenta soltanto **il canto del cigno chiamato Privacy**, dove in nome di un servizio apparentemente più borghese (c'è il robot che ti spedisce i prodotti nel camerino, l'algoritmo che ti dice quando puoi entrare, il telefono che apre la porta, lo schermo che ti aiuta negli abbinamenti) **l'occhio del Grande Fratello** arriva ad un livello ancora più profondo.

Questo spot infatti ci dice anche **qual è il futuro che ci aspetta**. Perché dubito fortemente che Amazon non abbia avuto accesso a quelle risorse che gli avrebbero consentito di registrarlo "in sicurezza". Il fatto che ogni comparsa sia "mascherata" ci dice incontrovertibilmente che **questa è la normalità**.

 <div style="position: relative; padding-bottom: 56.25%; height: 0; overflow: hidden;">
  <iframe src="https://www.youtube.com/embed/c67K8JO1WJE" 
          style="position: absolute; top: 0; left: 0; width: 100%; height: 100%;" 
          frameborder="0" 
          allowfullscreen></iframe>
</div>