# Sveglia: il popolo sei tu

### «Loro non sono popolo! Sono gregge, gregge, gregge!»

![copertina del libro Un uomo, di Oriana Fallaci](un-uomo-fallaci.jpeg)

**Chi ama la vita non riesce mai ad adeguarsi, subire, farsi comandare**. Un essere umano che si adegua, che subisce, che si fa comandare, non è un essere umano. Sai cosa detesto? La vigliaccheria del popolo.

Il popolo! Il buon popolo che non ha mai colpa in quanto è povero ignorante innocente! Il buon popolo che va sempre assolto perché è sfruttato manipolato oppresso!

Come se gli eserciti fossero composti solo da generali e da colonnelli! **Come se a fare la guerra e a sparare** sugli inermi e a distruggere le città fossero i capi di Stato Maggiore e basta! Come se ad accettare i re sul trono non fosse il popolo, **come se a inchinarsi ai tiranni non fosse il popolo**, come se ad eleggere i tiranni non fosse il popolo, come se a votare pei padroni non fosse il popolo! **Come se la libertà si potesse assassinare senza il consenso del popolo**, senza la vigliaccheria del popolo, senza il silenzio del popolo!

Cosa vuol dire popolo? Chi è il popolo? **Sono io il popolo!** Sono i pochi che lottano e disubbidiscono, il popolo! Loro non sono popolo! Sono gregge, gregge, gregge!

Oriana Fallaci, [Un uomo](https://amzn.to/3S1CHaA)