# Nessun metodo come metodo, nessun limite come limite

### L'eredità di Bruce Lee è qualcosa di incommensurabile, e se siamo qui a parlarne ancora oggi è grazie anche alla mole di appunti che ha accumulato soprattutto negli ultimi anni della sua vita, in parte scritti quasi febbrilmente, come se in un certo *sentisse* che il suo tempo stesse per scadere.

![copertina libro Be Water My Friend, di Shannon Lee](/img/be-water-my-friend-shannon-lee.jpeg)

Nonostante siano passati più di 50 anni, le cause di decesso di Bruce Lee appaiono **ancora incerte**. All'epoca dell'autopsia si parlò di "probabile" reazione allergica a una o più sostanze contenute nel medicinale datogli per il mal di testa.

Eppure non si può negare che durante la sua vita, soprattutto quella posta sotto i riflettori, **abbia dato fastidio a un bel po' di persone**.

Dapprima **portando in Occidente l'arte del kung fu**, che per gli orientali dell'epoca era qualcosa di sacro che non andava assolutamente condiviso col resto del mondo.

Peggio ancora poi quando creò la sua personalissima arte di combattimento, il **Jeet Kune Do**, che prende il meglio da svariate tecniche tra kung fu, pugilato e scherma. Mischiare il patrimonio e l'eredità della cultura e della tradizione del popolo cinese con altri stili? parlare di **tradimento** era dire poco.

La stessa **Shannon**, secondogenita di Lee, non ha una risposta certa. Ma concentrarsi sulla sua morte anziché sulla sua vita - dice - **è come guardare il dito anziché la Luna**.

**L'eredità** di Bruce Lee è qualcosa di incommensurabile, e se siamo qui a parlarne ancora oggi è grazie anche alla mole di appunti che ha accumulato soprattutto negli ultimi anni della sua vita, in parte scritti quasi febbrilmente, come se in un certo **sentisse** che il suo tempo stesse per scadere.

Il libro di Shannon Lee - [Be Water, My Friend](https://amzn.to/3uZyETj) - è l'appassionante racconto di una vita fatta di **amore per il prossimo** e speranze per l'avvenire: una vita **unica e irripetibile**, come lo stesso Bruce tendeva a ricordare ogni volta che se ne presentava l'occasione anche a chi aveva la fortuna di allenarsi in una delle sue scuole. Perché le arti marziali, da sole, non valgono granché: lui le combinava magistralmente con la filosofia, nell'incessante **ricerca di quel tutto** che lo portasse quanto più possibilmente vicino alla Verità ultima.

E con la sua massima "**nessun metodo come metodo, nessun limite come limite**" penso che alla fine l'avesse trovata.