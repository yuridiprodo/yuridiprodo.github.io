# I cristiani saranno gli untori

### La prossima pandemia? al Giubileo. Ce lo stanno già dicendo

!["Madonna dei Pellegrini" di Caravaggio. Olio su tela, 1604-1606. Cappella Cavalletti, basilica di Sant'Agostino, Roma.](/img/madonna-dei-pellegrini.jpg)

Il 2025 potrebbe essere l'anno buono per una nuova pandemia. Non lo dico io, ma diversi esperti del settore che nei 30-35 milioni di pellegrini che dovrebbero giungere a Roma per il Giubileo nel corso dell'anno vedono il veicolo perfetto per un nuovo, sconosciuto patogeno. Guardate qua cosa [scrive](https://www.adnkronos.com/cronaca/giubileo-rischi-virus-allarme-news_77y8M1kIKzJj8gTBNvTwH) l'Adnkronos:

> *"**Non sappiamo quali varianti** entreranno in Italia attraverso milioni di pellegrini. Per evitare una ripresa del virus sicuramente occorrerà tornare ad indossare le mascherine, soprattutto nel periodo più freddo, così come lavare spesso le mani e vaccinare contro Covid, influenza e pneumococco i soggetti più fragili, tra cui anziani, malati cronici, cardiopatici e con patologie respiratorie"*. Massimo Ciccozzi, epidemiologo 

Stiamo parlando di **malattie che non esistono** (se vi ricorda qualcosa, è perché [ve ne avevo già parlato a suo tempo](https://yuridiprodo.github.io/articles/2024-01-19-malattia-x.html)) o per meglio dire "varianti sconosciute", se vogliamo citarle testualmente, e quindi proprio perché tali non si sà se saranno pericolose oppure no. Come funziona invece è chiaro: ormai basta dire "Covid" per mettere sufficientemente paura alle persone.

> *"Per questo motivo la sorveglianza sanitaria deve iniziare già ai confini italiani. **Troppe le incognite: non sappiamo**, per esempio, per l'aviaria e per il vaiolo delle scimmie, quale sia l'effettiva diffusione in questo momento. E visto che milioni di persone arriveranno nel nostro Paese da zone dove aviaria e Mpox sono già state segnalate e presenti, come Sud America e Nord America, occorre molta cautela. L'allarme c'è, noi medici siamo preoccupati perché parliamo di un tema di sanità pubblica che va affrontato con la massima sorveglianza"*. Furio Colivicchi, vicepresidente FISM, Federazione delle società medico-scientifiche italiane

Quindi pare che col Giubileo arriverà ogni tipo di microrganismo; non solo il Covid. Immancabile persino il vaiolo delle scimmie. Però ai Mondiali, agli Europei, alle Olimpiadi, ai Gay Pride...lì invece è una noia mortale. Non succede mai niente. Chissà perché.

> *"Certamente il Giubileo pone dei rischi infettivologici importanti per diversi ordini di fattori. Non tanto per le infezioni respiratorie prettamente invernali, ma per **le patologie tropicali trasmesse dalle zanzare** in estate, ma non solo: Dengue, Zika, Chikungunya, febbre gialla e malaria. **Patogeni che arrivano con i pellegrini residenti in zone endemiche**, soprattutto il Sud America, e che sbarcheranno dagli aerei a Roma"*. Matteo Bassetti, direttore Malattie infettive dell'ospedale policlinico San Martino di Genova.

Insomma, le zanzare si imbucheranno all'aeroporto e agilmente supereranno i rigidi controlli allo scalo, per poi pungerci tutti. D'altronde perché mimetizzarsi tra le migliaia di migranti ammassati su quei barconi che da anni, senza invece alcun controllo sanitario, approdano in Italia? troppo banale.

Insomma: il Giubileo sarà il momento perfetto, e i cristiani saranno gli untori.

---
### Pandemia: parliamone
- Da una parte Anthony Fauci, dall’altra il nuovo studio. Nel mezzo, l’assordante silenzio dei media e del popolo. [Un post-it per la prossima pandemia](/articles/2024-06-05-post-it-prossima-pandemia.html)
- Il conflitto di interesse [non è una chimera](/articles/2024-04-18-conflitto-di-interesse.html)
- Tutto pronto per [il prossimo giro di giostra](/articles/2024-03-08-tutto-pronto-per-il-prossimo-giro-di-giostra.html)
- «Il percorso delle riforme è tracciato, nessun futuro governo potrà smontarlo». Già, ma [qual è il percorso?](/articles/2024-02-27-sveglia-occidente.html)
- «Una patologia che non esiste, ma il cui studio potrebbe facilitare la prevenzione». Oltre l'invisibile: studiamo l'inesistente. [La Malattia X](/articles/2024-01-19-malattia-x.html)
- Al momento della messa in commercio dei vaccini, AIFA non aveva dati su efficacia, trasmissione del virus e rapporto rischi/benefici perché erano tutti in possesso dell'Ema. [Sapeva anche la FDA](/articles/2023-12-15-fda-slide-vaccini.html)
- Scoperto il punto di partenza del Sars-Cov-2. No, non è [dove state pensando](/articles/2023-02-28-dove-nasce-il-covid.html)
- [Da appuntare in un posto sicuro](/articles/2022-12-14-covid-atto-secondo.html): vi tornerà utile a tempo debito