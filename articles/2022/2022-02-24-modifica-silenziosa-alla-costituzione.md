# La Costituzione è cambiata, ma non ve lo ha ancora detto nessuno

### Perché finché una notizia non viene data, quella notizia non esiste. Così la nostra percezione del mondo viene distorta

![lo stemma della Repubblica italiana](/img/costituzione.jpeg)

Ho atteso esattamente due settimane nella speranza che qualcuno dei canali principali ne parlasse. **E invece non una parola, niente, nisba**. E' chiaro che finché una notizia non viene data, **quella notizia non esiste**: di conseguenza la nostra percezione della realtà si basa esclusivamente sulle notizie che noi riceviamo, e nel momento in cui l'informazione è distorta, anche la nostra percezione del mondo sarà distorta.

L'8 febbraio la Camera dei deputati ha [approvato](http://documenti.camera.it/leg18/pdl/pdf/leg.18.pdl.camera.3156.18PDL0146640.pdfhttps://temi.camera.it/leg18/temi/modifiche-agli-articoli-9-e-41-della-costituzione-in-materia-di-tutela-dell-ambiente.html) definitivamente la [proposta di legge del 9 giugno 2021](http://documenti.camera.it/leg18/pdl/pdf/leg.18.pdl.camera.3156.18PDL0146640.pdf) che inserisce la tutela della salute e dell'ambiente tra i princìpi fondamentali della Costituzione.

Viene così costituzionalizzato tutto quello che abbiamo vissuto negli ultimi due anni, e senza la necessità di istituire "lo stato di emergenza". Non servirà più: ora e in futuro. Per la salute e per l'ambiente. Per la collettività.

E niente, mi ricorda [il libro "La fattoria degli animali"](https://amzn.to/354Mwi6), dove il primo comandamento che ne regolava la vita citava **"Tutti gli animali sono uguali"**. Un giorno gli animali si svegliano e, di fronte a un sopruso, si appellano a quella regola. Così, i maiali al governo li conducono di fronte al muro dove è citato tale verso e gli fanno notare che non lo stavano ricordando bene, perché a quella legge (nella notte) è affiancata anche la frase **"ma alcuni sono più uguali di altri"**.