# Gli effetti avversi dell’intelligenza artificiale

### Come ci si può opporre all’innovazione? Sarebbe come opporsi al progresso. Ma siamo sicuri che con l'intelligenza artificiale non abbiamo intrapreso una parabola discendente?

![copertina del libro Imperativo Tecnologico, di Paolo Gulisano](imperativo-tecnologico.jpeg) 

**Se qualcosa è tecnicamente possibile, perché non farla?** L'Intelligenza Artificiale è un esempio di questo imperativo tecnologico.

**«Che piaccia o no, l’IA è destinata a cambiare il mondo»** ha detto Klaus Schwab, fondatore del WEF. "Che piaccia o no". Molto significativa questa precisazione. Schwab sembra essere consapevole che ci possono essere **dubbi, opposizioni e resistenze** a questa determinata evoluzione della società, ma non importa: questo cambiamento s’ha da fare.

L’IA è stata accolta con grande entusiasmo anche in campo medico. Non c’è numero di rivista medica che non parli di sue nuove applicazioni. Stanno proliferando corsi di aggiornamento su di essa, e nel parlare con i medici si avverte **un’approvazione incondizionata**.

Al momento è impiegata in un’ampia varietà di campi della medicina. Rappresenta un approccio più che materialistico alla malattia: **è la medicina dei dati, e non più quella dei sintomi**.

Qualcuno comincia a parlare di “Dottor IA”, il medico ideale, **quello che non può sbagliare**. Tutto questo viene indicato anche con una parola divenuta quasi magica: innovazione.

Come ci si può opporre all’innovazione? Sarebbe come opporsi al progresso. Non si può essere indietristi! Ma siamo proprio sicuri che non avevamo già raggiunto una quota ottimale di conoscenze e di applicazioni in campo medico, e ora abbiamo invece intrapreso una parabola discendente? **Siamo sicuri che le nuove tecnologie non abbiano effetti avversi?**

Di questo e molto altro ne parla il medico **Paolo Gulisano** nel suo ultimo libro: [Imperativo tecnologico. La sfida etica dell’Intelligenza Artificiale](https://amzn.to/3R2KEei).

---

### Sulla Intelligenza Artificiale
- [Questo](/articles/2023-10-09-fallo-fare-alla-ai.html) potremmo farlo fare all’intelligenza artificiale
- Google con intelligenza artificiale fa tutto da solo, [ed è un problema](/articles/2024-06-25-google-ai-overviews.html)