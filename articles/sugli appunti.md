Prendere appunti, e prenderli con carta e penna.

Nella scrittura digitale la mano non traccia i segni, ma li richiama già formati, sicché i circuiti cerebrali che aiutano **la conservazione mnemonica** non si attivano.

Inoltre la carta è più accessibile di un file che, al contrario, è facile perdere nel marasma digitale.

**Fogli volanti** per la modularità, spostandoli tra i fascicoli all'occorrenza. **Il quaderno** va bene solo per appunti da elaborare in seguito; oppure per il diario.

E **matita in mano quando si legge** un libro: per sottolineare i passi significativi e le espressioni che ci colpiscono.

È infine buona cosa creare contemporaneamente un indice analitico in fondo, coi numeri delle pagine, per ritrovare più facilmente i passi evidenziati in un futuro momento.

Ma soprattutto non prestare né vendere i libri, altrimenti tutto questo va perso.