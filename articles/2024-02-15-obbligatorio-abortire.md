# Obbligatorio abortire?!

### Oltre la Finestra di Overton. In quattro punti.

![feto in utero](obbligatorio-abortire.jpeg)

Fino a qualche tempo fa, abortire era **inconcepibile**. Provatelo a chiedere ai vostri nonni.

Per arrivare alla legalizzazione si è cominciato con l'**accettarlo in casi estremi**, con le eccezioni; ottenuto il consenso generale, la condotta è diventata ordinaria, accettabile; quindi **ragionevole**.

Oggi siamo già al passo successivo, quello della diffusione di tale comportamento **nella società**: basta sfogliare i giornali degli ultimi anni per rendersene conto.

Ma se il passaggio successivo, la **legalizzazione**, non fosse davvero l'ultimo?

Se ce ne fosse un altro ancora, non previsto persino dalla sempre più abusata teoria della [Finestra di Overton](/articles/2023-12-28-persuasori-occulti.html).

Se l'intenzione fosse quello di renderlo **obbligatorio**?

1. D'altronde è (e sarà) [sempre più difficile astenersi](http://www.voxdiritti.it/articolo-immagine-video-interno-2/) dal praticare l'intervento appellandosi all'**obiezione di coscienza**, sebbene tale diritto sia sancito dall'articolo 9 della legge 194 del 1978.

2. Di questa legge per di più vengono sempre meno prese in considerazione **le alternative** che propone, come ad esempio l'articolo 5 che prevede l'aiuto nella rimozione delle cause che porterebbero la donna all’aborto; oppure l'articolo 2/d, in cui si chiede di informare (magari dagli stessi operatori sanitari e dallo stesso medico che effettuerà l’aborto) che vi sono associazioni di volontariato che possono essere presenti affinché la donna non si senta sola ad affrontare una gravidanza non voluta o difficile.

3. Non dimentichiamoci poi che per associazioni come l'UNFPA e per tante aziende private, la tutela della salute sessuale e riproduttiva è **un vero e proprio business**, che si mette in atto formando le donne sulla "dottrina abortista" fin da giovane età, presentando l'aborto non solo come soluzione alle gravidanze indesiderate, ma anche a quelle inaspettate, che vengono descritte come un "attentato alla serenità della donna, alle sue possibilità di emancipazione, alla carriera", eccetera eccetera.

4. Per ultimo ho bene in mente **l'esempio cinese** (paese dal quale abbiamo preso in prestito anche le mascherine e il passaporto digitale, e che ci sta pericolosamente portando al loro sistema di credito sociale), dove attualmente il governo ha fissato il limite di figli a 3: oltre questa soglia, scatta l'aborto forzato.

---
### Altro sulla finestra di Overton
- Cos'hanno in comune la pubblicità, il cinema, i cartoni animati, i giornali, i social e gli smartphone? tre lettere: [PNL](/articles/2023-12-28-persuasori-occulti.html)
- Non prendete in giro Apple Vision Pro, [prima che sia troppo tardi](/articles/2023-06-06-non-prendete-in-giro-apple-vision-pro.html)