# L’ansia nella società dei consumi

### È un'ansia di obbedienza a un ordine non pronunciato; di essere uguale agli altri nel consumare, nell'essere felice, nell'essere libero.

![copertina del libro Scritti corsari, di Pier Paolo Pasolini](scritti-corsari-pasolini.jpeg)

Il potere ha avuto bisogno di un nuovo tipo di suddito: **il consumatore**!

Io credo, lo credo profondamente, che **il vero fascismo** sia quello che i sociologhi hanno troppo bonariamente chiamato **la "società dei consumi"**. Una definizione che sembra innocua. E invece no. Se uno osserva bene la realtà, e soprattutto se uno sa leggere gli uomini, vede che i risultati di questa spensierata società dei consumi sono i risultati di una dittatura.

La società dei consumi **ha profondamente trasformato i giovani**, li ha toccati nell'intimo, ha dato loro altri sentimenti, **altri modi di pensare**, di vivere, altri modelli culturali. Non si tratta più, come all'epoca mussoliniana, di un'irregolamentazione superficiale, scenografica, ma di una irregolamentazione reale che ha rubato e cambiato loro l'anima.

L'ansia del consumo è un'ansia di **obbedienza a un ordine non pronunciato**. Ognuno in Italia sente l'ansia, degradante, di **essere uguale agli altri** nel consumare, nell'essere felice, nell'essere libero: perché questo è l'ordine che egli ha inconsciamente ricevuto, a cui «deve» obbedire, a patto di sentirsi diverso. Mai la diversità è stata una colpa così spaventosa come in questo periodo di tolleranza.

Pier Paolo Pasolini, [Scritti corsari](https://amzn.to/49ja6nt)