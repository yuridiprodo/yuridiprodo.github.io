# Una profezia

### Mentre il manganello può sostituire il dialogo, le parole non perderanno mai il loro potere; perché esse sono il mezzo per giungere al significato; e per coloro che vorranno ascoltare, all’affermazione della verità

![maschera tratta dal film V per vendetta](/img/v-per-vendetta.jpeg)

Il testo che segue è parte di un discorso recitato in un film del 2006. Letto oggi, alla luce di quanto accaduto nel mondo negli ultimi tre anni, appare sorprendentemente **profetico**.

*Prima di tutto vi prego di scusarmi per questa interruzione: come molti di voi, io apprezzo il benessere della routine quotidiana, la sicurezza di ciò che è familiare, la tranquillità della ripetizione; ne godo quanto chiunque altro.*

*Ma nello spirito della commemorazione, affinché gli eventi importanti del passato, generalmente associati alla morte di qualcuno o al termine di una lotta atroce e cruenta vengano **celebrati con una bella festa**, ho pensato che avremmo potuto [...] sederci e fare due chiacchiere.* 

*Alcuni **vorranno toglierci la parola**, sospetto che in questo momento stiano strillando ordini al telefono e che presto arriveranno gli uomini armati. Perché? Perché, mentre il manganello può sostituire il dialogo, **le parole non perderanno mai il loro potere**; perché esse sono il mezzo per giungere al significato, e per coloro che vorranno ascoltare, all’affermazione della verità.*

*E la verità è che c’è qualcosa di terribilmente marcio in questo paese. Crudeltà e ingiustizia, intolleranza e oppressione. E lì dove una volta c’era la libertà di obiettare, di pensare, di parlare nel modo ritenuto più opportuno, lì ora avete censori e **sistemi di sorveglianza**, che vi costringono ad accondiscendere e sottomettervi.*

*Com’è accaduto? Di chi è la colpa? Sicuramente ci sono alcuni più responsabili di altri che dovranno rispondere di tutto ciò; ma ancora una volta, a dire la verità, se cercate il colpevole… **non c’è che da guardarsi allo specchio**. Io so perché l’avete fatto: so che avevate paura, e chi non ne avrebbe avuta? Guerre, terrore, **malattie**: c’era una quantità enorme di problemi, una macchinazione diabolica atta a **corrompere la vostra ragione** e a privarvi del vostro buon senso.*

*La paura si è impadronita di voi, e il caos mentale ha fatto sì che vi rivolgeste all’attuale governatore. Vi ha promesso ordine e pace **in cambio del vostro silenzioso obbediente consenso**.*

Dal film "V per Vendetta", [il discorso di V](https://www.youtube.com/watch?v=ajfEW3Fuo7o)

 <div style="position: relative; padding-bottom: 56.25%; height: 0; overflow: hidden;">
  <iframe src="https://www.youtube.com/embed/ajfEW3Fuo7o" 
          style="position: absolute; top: 0; left: 0; width: 100%; height: 100%;" 
          frameborder="0" 
          allowfullscreen></iframe>
</div>