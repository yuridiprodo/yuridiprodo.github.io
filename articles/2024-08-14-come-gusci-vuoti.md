# Come gusci vuoti

### L’algoritmo fa quello che gli diciamo di fare; non ciò che è giusto.

![gusci di noci](come-gusci-vuoti.jpeg)

Oggi **ai poteri del digitale [tributiamo ossequi religiosi](/articles/2024-06-25-google-ai-overviews.html)**: dalle macchine ci aspettiamo miracoli, soluzioni definitive, risposte a qualsiasi domanda.

A loro sacrifichiamo **i nostri beni più preziosi**: la fantasia, il senso di responsabilità, la conoscenza di noi stessi. La nostra unicità. E così rischiamo il totalitarismo cibernetico, la fine della coscienza personale. L'umanità.

[L'analisi dei dati](/articles/2024-06-14-imperativo-tecnologico.html), seppur ricca di fonti, **produce ipotesi complete**, pertanto illusorie. Nel frattempo perdiamo ricordi e immaginazione. [Non facciamo più domande](/articles/2024-05-21-maria-luisa-busi.html), né supposizioni.

E l'intuizione? l'introspezione? la concentrazione e tutte quelle facoltà individuali **che creano un sapere più libero** e fantasioso?

**La mentalità dei Big Data** ci sta portando all'[avvizzimento intellettuale](/articles/2024-03-07-milgram.html) e spirituale.

L'algoritmo fa quello che gli diciamo di fare; non ciò che è giusto. D'altronde è un calcolo. E di calcoli, la storia ce lo insegna, ne fanno tanti **i regimi totalitari**.

---
### Altri pensieri

- Dubitare, sempre, anche di noi stessi e delle conclusioni che sembrano inattaccabili. Senza l'ascolto e il confronto non saremo mai davvero liberi. [Studiare, per dubitare](/articles/2024-09-23-studiare-per-dubitare.html)
- Le istituzioni ci vogliono ripetitivi, passivi, ossequienti. Serve invece cultura, capacità di ragionamento. Solo così si è flessibili e capaci di adattarsi al cambiamento. E quindi liberi. [La scuola deve cambiare](/articles/2024-12-16-sulla-scuola.html)