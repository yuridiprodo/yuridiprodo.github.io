# Prendete appunti senza remore

### Perché è importante farlo ancora oggi, e perché andrebbe evitato il sistema digitale. Piccoli consigli nati da...alcuni appunti

![Erasmo da Rotterdam - dal ritratto di Albrecht Dürer, realizzato tramite incisione fotomeccanica nel 1526](erasmo-da-rotterdam.jpg)

Prendere appunti, e prenderli con carta e penna.

Nella scrittura digitale la mano non traccia i segni, ma li richiama già formati, sicché i circuiti cerebrali che aiutano **la conservazione mnemonica** non si attivano.

Inoltre la carta è più accessibile di un file che, al contrario, è facile perdere nel marasma digitale.

**Fogli volanti** per la modularità, spostandoli tra i fascicoli all'occorrenza. **Il quaderno** va bene solo per appunti da elaborare in seguito; oppure per il diario.

E **matita in mano quando si legge** un libro: per sottolineare i passi significativi e le espressioni che ci colpiscono.

È infine buona cosa creare contemporaneamente un indice analitico in fondo, coi numeri delle pagine, per ritrovare più facilmente i passi evidenziati in un futuro momento.

Ma soprattutto non prestare né vendere i libri, altrimenti tutto questo va perso.

---
### Altri pensieri

- [La scuola deve cambiare](/articles/2024-12-16-sulla-scuola.html) Le istituzioni ci vogliono ripetitivi, passivi, ossequienti. Serve invece cultura, capacità di ragionamento. Solo così si è flessibili e capaci di adattarsi al cambiamento. E quindi liberi.
- Dubitare, sempre, anche di noi stessi e delle conclusioni che sembrano inattaccabili. Senza l'ascolto e il confronto non saremo mai davvero liberi. [Studiare, per dubitare](/articles/2024-09-23-studiare-per-dubitare.html)
- L’algoritmo fa quello che gli diciamo di fare; non ciò che è giusto. [Come gusci vuoti](/articles/2024-08-14-come-gusci-vuoti.html)