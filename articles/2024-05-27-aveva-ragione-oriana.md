# Aveva ragione Oriana Fallaci

### Non c’è altro da fare: o l’Italia torna ad essere cristiana, o diventerà musulmana.

![i tre libri di Oriana Fallaci](/img/aveva-ragione-oriana-fallaci.jpeg)

Due studenti sono stati esentati dallo studio di Dante: [accade](https://www.orizzontescuola.it/a-treviso-divina-commedia-censurata-a-scuola-per-due-studenti-musulmani/) in una scuola media di Treviso, dove **se sei musulmano** al suo posto studierai Boccaccio. Va peggio soltanto in Olanda e in Belgio, dove c'è già da tempo [la versione "islamicamente corretta"](https://www.firenzetoday.it/attualita/dante-traduzione-divina-commedia-maometto-olanda-belgio.html).

Il "problema", per un'Italia che invece rischia di fare **la fine della rana bollita**, andrebbe ricondotto al fatto che Dante colloca Maometto all'Inferno ([Canto 28](https://divinacommedia.weebly.com/inferno-canto-xxviii.html)), tra i dannati, perché ha favorito la separazione della comunità degli uomini.

E quindi? mica ha detto una bugia. **Questa è storia:** antica e pure moderna, visto che all'Università di Torino [proprio in questi giorni](https://www.ilgiornale.it/news/politica/politecnico-moschea-allarme-islamizzazione-2325920.html) **si invoca la Jihad**, la Guerra Santa.

Il punto è che mentre sulla Striscia di Gaza si perpetra un genocidio, in Europa **l'indignazione**, anziché portare al blocco dei rifornimenti militari e alla corsa agli aiuti umanitari, **viene trasfigurata** in un'ariete con cui sfondare la porta per lasciar entrare l'Islam, con [manifestazioni pro-Palestina in tutto il continente](https://it.euronews.com/2024/05/11/manifestazioni-pro-palestina-in-europa-tende-anche-nelle-universita-italiane). Ed ecco cosa succede: a Milano una scuola primaria [viene chiusa](https://www.orizzontescuola.it/scuola-chiusa-per-festa-di-fine-ramadan-il-ministero-sono-state-riscontrate-irregolarita-nella-delibera-assunta-dal-consiglio-distituto/) **per il Ramadan**, mentre sempre [all'Università di Torino](https://www.ilgiornale.it/news/nazionale/preghiera-limam-e-jihad-luniversit-torino-trasformata-2325466.html) **si recita la preghiera islamica** del venerdì.

E non è questione di alzare muri o demolire ponti. Persino **Papa Francesco** [parla di "cancel culture"](https://www.ilfoglio.it/chiesa/2022/01/11/news/il-papa-manda-al-rogo-la-cancel-culture-3530719/) per definire tutto questo «**una forma di colonizzazione ideologica** che non lascia spazio alla libertà di espressione» e che «in nome della protezione delle diversità, **finisce per cancellare il senso di ogni identità**».

Quasi un quarto di secolo fa il cardinale Biffi [raccomandava](https://chiesa.espresso.repubblica.it/articolo/7448.html) sì **l'accoglienza responsabile**, ma allo stesso tempo ci ammoniva: «compito di ogni battezzato è di far conoscere Gesù di Nazaret, il Figlio di Dio morto per noi e risorto, e il suo necessario messaggio di salvezza. Egli non ci ha detto: "Predicate il Vangelo a ogni creatura, tranne i musulmani, gli ebrei e il Dalai Lama».

Ma non dobbiamo sorprenderci. Oriana Fallaci l'aveva previsto, consumando gli ultimi anni della sua vita **per metterci in guardia** attraverso una trilogia ([La rabbia e l'orgoglio](https://amzn.to/3wPDH9Q), 2001; [La forza della ragione](https://amzn.to/4bxt3DP), 2004; [L'Apocalisse](https://amzn.to/3Kk2PbQ), 2004) che si sta rivelando una terribile profezia.

**Non c'è altro da fare**: o l'Italia torna ad essere cristiana, o diventerà musulmana.

---
### Sullo stesso argomento:
- [Come ti destrutturo l'umano](/articles/2024-02-17-famiglia-una-ideologia.html) Si parte dalla cellula in cui esso si costituisce: la famiglia
- Non è un caso se nella società meritocratica di oggi sono entrati in gioco [due problemi](/articles/2024-02-14-siate-efficienti.html)
- Chiesa: Conversione sì, ma ecologica. [Prima la neutralità climatica](/articles/2023-12-14-chiesa-conversione-ecologica.html), poi il Vangelo
- [La teologia delle emissioni](/articles/2023-10-20-teologia-delle-emissioni.html) di Papa Francesco
- [La profezia](/articles/2024-02-01-profezia-ratzinger.html) di Ratzinger
- Quando Benedetto XVI ci ammoniva: [il mondo virtuale diventa più vero, più forte](/articles/2023-08-01-non-conformatevi-al-mondo.html) e non si vede più il mondo reale della creazione di Dio
- [Benedetto XVI, tutto il lascito in 500 MB](/articles/2023-01-20-benedetto-xvi.html) Oltre 4.000 scritti in italiano: l'eredità di uno dei Papi più grandi di tutti i tempi