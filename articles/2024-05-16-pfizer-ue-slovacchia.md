# Perché in questi giorni si parla tanto di Pfizer, UE e Slovacchia

### Robert Fico: c’è una «cospirazione von der Leyen - Pfizer». Undici giorni dopo, l'attentato

![il premier slovacco Robert Fico](/img/ue-pfizer-slovacchia.jpeg)

A inizio mese il premier slovacco Robert Fico ha denunciato l'esistenza di **un controverso contratto** tra la Commissione europea e Pfizer che obbligherebbe tutti i paesi dell'Unione a trasferire milioni di Euro al colosso farmaceutico entro il 2026.

A poco più di una settimana da queste dichiarazioni, lo stesso Fico è rimasto vittima di un **tentato omicidio** - dichiara la polizia slovacca - visto che l’attentatore stava mirando esplicitamente al premier e lo ha centrato con cinque colpi prima di essere fermato dalla sicurezza. Nel momento in cui scrivo le condizioni del premier si sarebbero stabilizzate ma sono ancora gravi.

fonte [Ansa](https://www.ansa.it/sito/notizie/mondo/2024/05/16/fico-ancora-grave-ma-le-sue-condizioni-si-sono-stabilizzate_c69a104c-6a35-4785-8a8f-bf7917052bf7.html)

L'agguato è avvenuto il 15 Maggio nella città di Handlova, a circa 150 chilometri a Nord-Est di Bratislava.

### Il profilo della vittima

**Robert Fico**, 59 anni, leader del partito Smer da lui fondato nel 1999.

- Primo ministro della Slovacchia da ottobre 2023 dopo aver condotto una campagna che **criticava il sostegno occidentale all’Ucraina**, è al suo quarto governo;
- prima della dissoluzione della Cecoslovacchia, nel 1992, militò nel Partito comunista;
- dal 1994 al 2000 rappresentò la Slovacchia alla Corte europea dei diritti dell’uomo;
- inizialmente su posizioni europeiste, col tempo ha cambiato atteggiamento attaccando l’UE spiegando di avere a cuore solo gli interessi della Slovacchia;
- ha dichiarato di ammirare il primo ministro ungherese **Viktor Orbán**, perché «difende gli interessi del suo Paese e del suo popolo»;
- secondo l'Associated Press il suo ritorno al potere, con un messaggio filo-russo e anti-americano, ha fatto crescere i timori tra gli altri membri dell’UE che Fico **potesse portare il suo paese sempre più lontano dal mainstream occidentale**;
- i suoi avversari politici temono che il premier farà sì che la Slovacchia, paese di 5,4 milioni di abitanti membro della Nato, **abbandoni la sua posizione filo-occidentale** e segua le orme dell’Ungheria sotto il primo ministro Viktor Orban.

[Fonte](https://rg.ru/2024/05/15/streliavshij-v-fico-rasskazal-o-svoem-motive-pokusheniia.html)

Repubblica lo [presenta](https://www.repubblica.it/esteri/2024/05/15/news/fico_premier_slovacchia_origini_italiane_chi_e-422970408/) così:

> Chi è Robert Fico, il premier slovacco accusato di ‘Ndrangheta tra **l’amicizia con Putin** e la guerra ai giornalisti
> Un ritratto del leader progressista di Bratislava trasformatosi in un populista **xenofobo**, **No Vax** e amico di Putin che ha messo nel mirino magistrati, media e ong

### Il profilo dell'attentatore

**Juraj Cintula**, 71 anni, pensionato con la passione della poesia.

- fondatore di un club letterario, ha pubblicato tre raccolte di poesie e un romanzo;
- dal 2015 è membro dell’Associazione degli scrittori slovacchi;
- è un sostenitore del partito d’opposizione **Slovacchia progressista**;
- in passato **ha lavorato anche come guardia giurata** per un istituto di sicurezza privato;
-  dice di aver commesso l’attentato **per motivi politici**: non è d’accordo con la politica di Fico e ha deciso di "eliminarlo".

### La denuncia della Slovacchia

Secondo quanto emerge da alcuni dati condivisi dal parlamento slovacco, ci sarebbero state **più di 20.000 le vittime causate dalla "vaccinazione" COVID-19**.

- Anche se per gli Stati nazionali non c'è più alcuna giustificazione alla richiesta di nuove dosi di “vaccino”, sarebbero comunque **costretti a continuare ad acquistare enormi quantità di fiale da Pfizer**;
- Robert Fico: «la Slovacchia non ha bisogno di una sola dose di questo vaccino, ma ne ha ricevute altri 6 milioni per un valore di **151 milioni di Euro**»;
- Nell’agosto del 2023 ben 3,8 milioni di vaccini stoccati in Slovacchia sono scaduti. **Ma il produttore ha esteso la data di scadenza** fino alla primavera del 2024;
- Per il ministero delle Finanze slovacco il Paese ha subito **un grave danno finanziario**: “Abbiamo segnalato il pericolo che grandi quantità di denaro pubblico siano utilizzate per acquistare vaccini contro il COVID-19 di cui in realtà la Slovacchia non ha alcun bisogno”.

[Fonte](https://www.medias-presse.info/le-premier-ministre-slovaque-evoque-la-conspiration-von-der-leyen-pfizer/189700/)

### Un personaggio scomodo

Secondo alcuni l'attentato non sarebbe semplicemente "un colpo di testa" di un fanatico che non condivide la politica di Fico: dietro potrebbe esserci la Direzione principale dell’intelligence del ministero della Difesa dell’Ucraina.

- Bratislava ha infatti **bloccato lo stanziamento di un pacchetto di aiuti militari** alle forze armate ucraine del valore di 40,3 milioni di euro;
- il governo di Fico inoltre non sostiene la richiesta di **adesione dell’Ucraina alla Nato**, dichiarando che «l’adesione sarebbe semplicemente la base per la Terza guerra mondiale»;
- ha invece sempre sostenuto che le sanzioni contro la Russia **hanno un impatto negativo sui cittadini slovacchi**;
- ha inoltre detto più volte che **l’Ucraina viene utilizzata per scopi geopolitici** al fine di indebolire la Russia economicamente e a livello internazionale: «temo che in nome di questi obiettivi geopolitici l’Occidente combatterà con la Russia fino all’ultimo soldato ucraino, e non siamo lontani da questo obiettivo». E «possiamo riversare lì tutte le armi del mondo e tutto il denaro possibile, ma **Mosca non sarà mai sconfitta militarmente**. La convinzione prevalente – spiegava il premier slovacco – è che se si danno armi e denaro agli ucraini i russi si inginocchieranno, diverranno impotenti e saranno distrutti, ma questa strategia non ha funzionato. **La Russia non si inginocchia**».

[Fonte](https://novorosinform.org/)