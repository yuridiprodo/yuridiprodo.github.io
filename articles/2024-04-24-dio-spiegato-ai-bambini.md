# Dio spiegato ai bambini

### «Se c'è davvero vita dopo il parto, perché nessuno è mai tornato da lì? Il parto è la fine della vita e nel post-parto non c'è nient'altro che oscurità, silenzio e oblio. Il parto non ci porterà da nessuna parte»

![un raggio di luce nell'oscurità](dio-spiegato-ai-bambini.jpeg)

Nel pancione di una mamma c'erano due bambini.

Uno chiese all'altro: «Ma tu ci credi in una vita **dopo il parto?**»

L'altro rispose: «Certo! Deve esserci qualcosa dopo il parto. Forse noi siamo qui per prepararci per quello che verrà più tardi». «Sciocchezze», disse il primo; «non c'è vita dopo il parto! Che tipo di vita sarebbe quella?»

Il secondo riprese: «Io non lo so, ma **ci sarà più luce** di qui. Forse potremo camminare con le nostre gambe e mangiare con le nostre bocche. Forse avremo **altri sensi che non possiamo capire ora**».

Il primo replicò: «Questo è assurdo. Camminare è impossibile. E mangiare con la bocca? Ridicolo! **Il cordone ombelicale è tutto quello di cui abbiamo bisogno**; e poi è troppo corto. La vita dopo il parto è fuori questione».

Il secondo continuò ad insistere: «Beh, io credo che ci sia qualcosa e forse **diverso da quello che è qui**. Forse la gente non avrà più bisogno di questo tubo».

Il primo contestó: «Sciocchezze. E inoltre, se c'è davvero vita dopo il parto, allora, **perché nessuno è mai tornato da lì?** Il parto è la fine della vita e nel post-parto non c'è nient'altro che oscurità, silenzio e oblio. Il parto non ci porterà da nessuna parte».

«Beh, io non so» disse il secondo, «ma sicuramente troveremo la mamma e lei si prenderà cura di noi».

Il primo rispose: «Mamma? Tu credi davvero alla mamma? Questo si che è ridicolo. Se la mamma c'è, **allora, dov'è ora?**»*

Il secondo riprese: «Lei è intorno a noi. Siamo circondati da lei. **Noi siamo in lei**. È per lei che viviamo. Senza di lei questo mondo non ci sarebbe e **non potrebbe esistere**».

Riprese il primo: «Beh, **io non posso vederla**, quindi, è logico che lei non esiste».

Al che il secondo rispose: «A volte, **quando stai in silenzio, se ti concentri ad ascoltare veramente**, si può notare la sua presenza e sentire la sua voce da lassù».

---

Versione ridotta del racconto intitolato [Does Mother Exist? - Is There Life After Birth?](https://amzn.to/44bKy9E) scritto nel 1980 e pubblicato due anni dopo insieme ad altri racconti nel libro [Morphogeny](https://amzn.to/4aSAkhe) di Pablo J. Luis Molinero. Con questo brano l’autore, in modo molto poetico, prova a spiegare l’esistenza di Dio e della Vita dopo la morte.