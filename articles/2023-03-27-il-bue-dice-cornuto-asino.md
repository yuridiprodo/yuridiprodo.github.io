# Il bue che dice cornuto all’asino

### Dal culto della morte alla repressione dei dissidenti: urge esame di coscienza

![titolo del Corriere: Ecco perché Putin minaccia tutti noi](/img/putin-corriere.jpeg)

I toni con cui è stato scritto [questo articolo](https://www.corriere.it/opinioni/23_marzo_24/ecco-perche-putin-minaccia-tutti-noi-623e076c-ca6e-11ed-8357-dcc01a66d133.shtml?refresh_ce) del Corriere della Sera mi ricordano tanto quelli che ritroviamo [negli articoli degli anni antecedenti](https://it.m.wikipedia.org/wiki/File:Corriere_testata_1938.jpg) lo scoppio della Seconda Guerra Mondiale. Forse sono perfino peggiori, e carichi di **una incoerenza quasi brutale**.

Non riesco a capire con quale coraggio si accusa Putin e la Russia di **«esaltare il culto della morte»** quando in Italia, da diversi anni a questa parte, non si fa che parlare di diritto all'aborto e all'eutanasia mascherandolo vigliaccamente dietro il concetto distorto di libertà.

Non capisco neppure come si possa dire con tale sfacciataggine che Mosca si ispiri al fascismo in quanto avrebbe «**individuato un nemico, necessario per giustificare ogni azione** del regime», e che «**la repressione dei dissidenti e la soppressione del diritto di critica** sono la regola» quando siamo stati i primi nonché tra i più feroci a propagandare la lotta al raffreddore e l'esclusione dal lavoro e dalla vita pubblica a chi si è rifiutato di fare da cavia di un vaccino che, etimologicamente parlando, vaccino non è proprio per niente.

Sembra davvero di vivere dentro l'[incubo distopico di Orwell](https://amzn.to/3U26bo5), dove la guerra è pace, la libertà è schiavitù, l'ignoranza è forza. **E la Russia è fascista**.