# Quando un uomo sfidò i capricci del mondo, e vinse

### A quanto pare non tutti i supereroi indossano un mantello.

![l'isola di Moyenne](moyenne-1.jpeg)

Nel 1962 **Brendon Grimshaw** acquistò una piccola isola disabitata nelle Seychelles, nell'Oceano Indiano, chiamata **Moyenne**, e vi si trasferì per sempre. Al tempo aveva meno di quarant'anni, e lasciò il suo lavoro (scriveva per alcuni dei più grandi giornali dell’Africa orientale) per iniziare **una nuova vita**.

Nessun essere umano aveva messo piede su quell’isola da almeno 50 anni. Come un moderno [Robinson Crusoe](https://amzn.to/3SoePxo), Brendon trovò un compagno tra i nativi seychellesi, **René Lafortin**, e lo assunse per lavorare con lui ad un progetto: insieme, sull'isola deserta, cominciarono a costruire una casa nuova. René visitava l'isola solo occasionalmente, per lavoro, ma Brendon ci restò a vivere per decenni senza mai andarsene.

![l'isola di Moyenne](moyenne-2.jpeg)

In 39 anni, entrambi piantarono **16.000 alberi** e costruirono quasi **5 chilometri** di sentieri sull’isola. Grazie al loro lavoro attirarono sull'isola 2.000 nuove specie di uccelli e introdussero più di un centinaio di tartarughe giganti, specie in via di estinzione nelle Seychelles e nel mondo. Così l'isola, un tempo deserta, **ora ospita due terzi della fauna delle Seychelles**. Un terreno abbandonato si è trasformato in un vero paradiso.

![alcune palme dell'isola di Moyenne](moyenne-3.jpeg)

![una tartaruga dell'isola di Moyenne](moyenne-7.jpeg)

![uno scorcio dell'isola di Moyenne](moyenne-6.jpeg)

![una costa dell'isola di Moyenne](moyenne-5.jpeg)

Qualche anno fa, un principe dell'Arabia Saudita ha offerto a Grimshaw ben 50 milioni di dollari per comprare l'isola, **ma lui ha rifiutato** esclamando:

> «Non voglio che l'isola diventi un luogo di vacanza per ricchi: voglio che rimanga un luogo di preghiera, pace, tranquillità, relax e conoscenza per le Seychelles e per i visitatori provenienti dall'estero di tutte le nazionalità, colori e credi».

**Morì nel 2012** e la sua tomba si trova accanto a quella di suo padre (che in seguito andò a vivere con Grimshaw). La lapide recita:

> «Moyenne gli ha insegnato ad aprire gli occhi sulla bellezza che lo circonda e a dire grazie a Dio».

![Brendon Grimshaw, proprietario dell'isola di Moyenne](moyenne-4.jpeg)

L'ultimo regalo al mondo è stato messo su carta pochi anni prima, quando **riuscì a far dichiarare l'isola Parco Nazionale**, impedendo così anche all'uomo più ricco del mondo di distruggere questo piccolo angolo di paradiso terrestre.

A quanto pare non tutti i supereroi indossano un mantello.

Fonte: [BBC](https://www.bbc.com/travel/article/20220119-moyenne-island-the-worlds-smallest-national-park)