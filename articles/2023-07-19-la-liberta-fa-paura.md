# La libertà fa paura

### Deporranno la loro libertà ai nostri piedi e ci diranno: «Fateci schiavi, ma sfamateci!»

![copertina del libro I fratelli Karamazov, di Fedor Dostoevskij](i-fratelli-karamazov.jpeg)

**Deporranno la loro libertà ai nostri piedi** e ci diranno: "Fateci schiavi, ma sfamateci!".

Alla fine lo capiranno da sé, che non potranno mai essere neppure liberi, perché sono deboli, inetti e ribelli. **Ci guarderanno come dèi**, per aver accettato di metterci alla loro testa e di dominarli, sopportando il peso di **quella libertà che a loro faceva paura**... tanto diventerà terribile per loro, alla fine, l’essere liberi! (…)

Certo, ricevendo il pane da noi, vedranno benissimo che quello è il loro pane, **guadagnato con le loro mani**, e che noi lo prendiamo a loro per distribuirlo, senza fare nessun miracolo, vedranno benissimo che non abbiamo mutato in pane nessuna pietra; ma in verità, più che del pane stesso **saranno felici del fatto di riceverlo da noi**!

Perché noi daremo loro l’umile, quieta felicità degli esseri deboli, come appunto sono stati creati. Dimostreremo loro che **sono soltanto dei poveri bambini**, ma che la felicità dei bambini è più dolce di ogni altra.

Diventeranno timidi, e nella paura guarderanno a noi, **si stringeranno a noi come i pulcini alla chioccia**. Avranno una gran paura della nostra collera, **la loro intelligenza perderà ogni audacia**, i loro occhi diventeranno facili al pianto come quelli delle donne e dei bambini; ma a un nostro cenno passeranno dalle lacrime al riso e all’allegria e alle liete canzoncine infantili.

Fedor Dostoevskij, [I fratelli Karamazov](https://amzn.to/44QD4YG)