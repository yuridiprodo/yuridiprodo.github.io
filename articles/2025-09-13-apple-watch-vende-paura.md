# Apple non vende orologi. Cavalca paure

### L'azienda si presenta come il salvatore. Ma se in realtà fosse parte del problema?

![Un fotogramma dal video dell'evento Apple del 9 settembre 2025](apple-watch-vende-paura.jpg)

Martedì, durante il suo ultimo evento, Apple ha mandato in onda un filmato che, a dir poco, fa venire i brividi. Non era pubblicità patinata, ma testimonianze di gente comune che dice: *"Se non avessi avuto l'Apple Watch, sarei morto"*.

Ve lo metto [qui sotto](https://youtu.be/H3KnMyojEQU?t=826): la parte che mi interessa commentare inizia intorno al minuto 13:45 e termina al minuto 17:00.

<div style="position: relative; padding-bottom: 56.25%; height: 0; overflow: hidden;">
  <iframe src="https://www.youtube.com/embed/H3KnMyojEQU?t=826" 
          style="position: absolute; top: 0; left: 0; width: 100%; height: 100%;" 
          frameborder="0" 
          allowfullscreen></iframe>
</div>

Se non potete o volete vederlo, riassumo: uno spiega che stava saltando alla corda e all'improvviso le gambe hanno ceduto: era un ictus. L'orologio ha chiamato i soccorsi. Un'altra persona, nel sonno, viene svegliata da vibrazioni al polso: 172 battiti a riposo, saturazione all'88%. Polmone collassato. Un altro perde i sensi in macchina, va fuori strada e si schianta contro una casa: anche qui è l'orologio a chiamare i soccorsi. Poi c'è chi in montagna perde il telefono in mezzo a una bufera di neve e riesce a salvarsi solo grazie all'Apple Watch, che fa arrivare un elicottero.

### Oltre la pubblicità: è condizionamento psicologico di massa

È un racconto potente, ma anche inquietante, perché Apple non sta solo mostrando le potenzialità di un dispositivo: sta dipingendo un mondo in cui i malori improvvisi sono diventati la nuova normalità. Un mondo fragile, pericoloso, in cui il corpo può cedere in qualunque momento. E guarda caso, proprio nel momento in cui questi casi di collassi, infarti e problemi cardiaci sembrano moltiplicarsi, Apple ha già pronta la sua tecnologia di salvezza, perfettamente calibrata.

Viene da chiedersi: come mai un'azienda di tecnologia, che dovrebbe limitarsi a innovare dispositivi, fosse già da anni concentrata quasi ossessivamente sul monitoraggio dei parametri vitali, sulla saturazione dell'ossigeno, sulla rilevazione degli incidenti? Perché tutta questa urgenza sulla salute se non perché qualcuno, da dietro le quinte, sapeva cosa stava per accadere?

Mi spingo oltre: e se Apple non fosse solo un'azienda visionaria, ma anche uno strumento in mano a quelle élite che decidono i destini del mondo? Se la narrazione dei "malori improvvisi" fosse stata in qualche modo prevista, se non addirittura orchestrata, e Apple fosse stata incaricata di fornire la soluzione tecnologica già pronta, da vendere a milioni di persone terrorizzate dall'idea di morire all'improvviso?

### Non stai comprando soltanto un gadget: compri la speranza di sopravvivere in un mondo dove i malori improvvisi sono diventati routine

La strategia funziona. Il messaggio subliminale è devastante. Senza l'Apple Watch, sei indifeso. Potresti collassare nel sonno, restare intrappolato in auto, perdere i sensi da solo in casa. Con l'Apple Watch, sei salvo. Non è più un gadget, ma un'àncora di sopravvivenza. Una dipendenza psicologica costruita con maestria, che trasforma la paura in business.

Apple starà anche salvando delle vite. Ma forse quelle vite sarebbero meno a rischio se il mondo non fosse stato spinto in questa nuova era dalle fragilità improvvise. In tal caso, più che un eroe, Apple sarebbe il perfetto complice di una regia globale.

### Approfondimenti su Apple e tecnologia applicata all'uomo

- [[2025-02-15-vendere-desideri|Apple, specialista nel vendere desideri]] Così si alimenta soltanto una infelicità permanente, tuttavia necessaria per la sopravvivenza del proprio business
- Comodità e Sicurezza: due parole con cui ci hanno fatto accettare il controllo. Di più, ci hanno reso la schiavitù perfino desiderabile. [[2025-01-11-comodita-sicurezza|Una conferma]]
- Cos'hanno in comune la pubblicità, il cinema, i cartoni animati, i giornali, i social e gli smartphone? [[2023-12-28-persuasori-occulti|tre lettere: PNL]]
- Apple Vision Pro, [[2023-06-06-behind-the-apple-vision-pro|cosa c'è dietro?]] in ogni caso, non prendetelo in giro...[[2023-06-06-non-prendete-in-giro-apple-vision-pro|prima che sia troppo tardi]]
- Guarda caso, due anni fa Apple brevettava [[2025-01-20-alcolock|il suo Alcolock]]
- La [[2024-03-29-il-marchio-sulla-mano-destra|nuova app di Amazon]] per pagare con la scansione del palmo
- [[2024-01-31-primo-uomo-chip-cervello|Il primo uomo]] con un chip nel cervello
- Il transumanesimo [[2023-04-25-transumanesimo-altro-che-complotto|non è un complotto]]