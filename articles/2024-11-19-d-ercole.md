# Don Francesco come il vescovo D'Ercole, perseguitato per la Verità

### «Vi ho detto queste cose perché abbiate pace in me. Voi avrete tribolazione nel mondo, ma abbiate fiducia; io ho vinto il mondo!» (Gv 16,33)

![Monsignor Giovanni D'Ercole celebra l'Eucarestia presso la parrocchia S. Simone e Giuda di Ascoli Piceno. Il secondo da sinistra è don Francesco Simeone. 19 gennaio 2020, foto di Yuri Di Prodo](d-ercole.jpg)

Nella diocesi di Ascoli Piceno, proprio in questi giorni, la comunità cristiana sta particolarmente soffrendo l'allontanamento di **don Francesco Simeone**, attuale cappellano dell'ospedale Mazzoni; anche perché secondo quanto aveva dichiarato lo stesso parroco in una [prima intervista](https://www.cronachepicene.it/2024/11/10/padre-francesco-simeone-saluta-lospedale-mazzoni/495036/), tale decisione - comunicatagli dal vescovo Palmieri - non era accompagnata da alcuna motivazione.

> *Se gli spostamenti sono frutto del suo discernimento, cioè frutto di preghiera, confronto e consiglio con i suoi più stretti collaboratori, allora è giusto che lo faccia. **Se invece questi cambiamenti sono frutto di pressioni, convenienze e sconvenienze, invidie e gelosie**, in questo caso lo Spirito Santo ha le ali legate e non c’entra niente. Dunque è un errore. **Uno sbaglio che sarà solo il tempo a rivelarci**.*

### La toppa è peggiore del buco

[Uno striscione](https://www.ilrestodelcarlino.it/ascoli/cronaca/uno-striscione-fuori-dal-mazzoni-dce2f190?live) e l'[ipotesi di una raccolta firme](https://www.ilrestodelcarlino.it/ascoli/cronaca/una-petizione-per-don-francesco-non-toglietelo-dallospedale-c4134607) tramite cui si intendeva chiedere che don Francesco restasse quantomeno nel Piceno sono bastati per creare sufficiente allarme all'interno della diocesi ascolana, poi **corsa frettolosamente ai ripari** pubblicando [una dichiarazione congiunta](https://www.ancoraonline.it/2024/11/12/don-francesco-simeone-la-dichiarazione-congiunta-del-vescovo-palmieri-ascoli-piceno-e-del-vescovo-miniero-taranto/) tra i due vescovi in cui si citano "necessità pastorali della diocesi di Taranto" (alla quale don Francesco è incardinato) a motivo di questa decisione.

### Tempistiche e modalità

Che dire? **le tempistiche** con cui è stata diramata questa dichiarazione "congiunta" destano più di qualche sospetto. Di norma infatti documenti del genere vengono pubblicati **subito dopo aver informato le parti** (in questo caso, a termine del colloquio tra don Francesco e il vescovo Palmieri) e non dopo che una larga fetta della comunità di fedeli ha espresso il suo disappunto: così la toppa appare persino peggiore del buco.

Anche **le modalità** appaiono ambigue. **Essendo appunto "congiunta"**, questa dichiarazione avrebbe dovuto essere pubblicata anche dalla diocesi di Taranto; invece ad oggi, [sul sito ufficiale](https://www.diocesi.taranto.it/), non ve ne è traccia. Non solo: la cronaca locale non fa alcun cenno al rientro di don Francesco, né dagli anni precedenti emergono articoli in cui si parla di "carenza di sacerdoti a Taranto" o della necessità di "recuperare quelli prestati ad altre diocesi"; o per meglio dire «in servizio *fidei donum*», come leggiamo nella suddetta dichiarazione.

> «Dai loro frutti li riconoscerete. Si raccoglie forse uva dalle spine, o fichi dai rovi?» (Mt 7,16)

### Una chiave di lettura

Sotto questa luce, la verità sembra essere molto più semplice: **don Francesco** dà fastidio. Come dava fastidio il predecessore di Palmieri, **Monsignor Giovanni D'Ercole** (ne accenna anche il cronista dell'intervista menzionata in apertura). Entrambi innamorati del prossimo, dediti alla preghiera e all'accoglienza gratuita proprio perché frutto dell'amore di Dio. Entrambi pronti a difendere i loro fratelli e la Chiesa, specie quando questa è in pericolo.

E così risuonano ancora più attuali e potenti le parole che al vescovo D'Ercole costarono [le dimissioni](https://lanuovabq.it/it/dercole-unaltra-vittima-della-misericordia), proprio perché fondate sulla Verità. Ne approfitto per pubblicarle integralmente qui sotto, tra le mie pagine, a memoria di quanto di grande e di buono ha fatto per noi. Per me questa è anche un'opportunità per fare pubblicamente *mea culpa* visto che all'epoca, accecato come molti dalla paura, ho perso l'occasione di prendere le difese di un uomo che, la Storia ce lo ha poi dimostrato, **aveva perfettamente ragione**.

---

### Il diritto alla libertà religiosa è garantito dalla nostra Costituzione

<div style="position: relative; padding-bottom: 56.25%; height: 0; overflow: hidden;">
  <iframe src="https://www.youtube.com/embed/elT-KVsOAD4" 
          style="position: absolute; top: 0; left: 0; width: 100%; height: 100%;" 
          frameborder="0" 
          allowfullscreen></iframe>
</div>

Ho seguito con grande attenzione e anche interesse la conferenza stampa di Giuseppe Conte di ieri; ed è stata una doccia fredda quando ho sentito che "Messe ancora niente".

Certo anche la CEI ha reagito con forza, soprattutto perché Conte aveva parlato di un'intesa molto cordiale - che forse proprio cordiale non è.

In effetti, proprio per aiutare in questo momento a risolvere la situazione, vorrei dire **una mia opinione**.

Innanzitutto è sbagliato, a mio modo di vedere - lo vorrei dire al comitato scientifico per una esperienza personale  - che "la chiesa è luogo del contagio". **Non facciamo passare questa idea**, perché non è vero: la chiesa non è luogo del contagio.

In secondo luogo noi sacerdoti - i nostri sacerdoti - sono responsabili. Non agiscono in modo sconsiderato. Anche all'inizio avevano già messo in atto le misure precauzionali, e sono pronte.

Tra l'altro anche **quell'episodio increscioso** che ha visto quel carabiniere irrompere nel corso di una celebrazione; cosa assurda e che va stigmatizzata con forza. In fondo stava facendo qualcosa - non previsto dal DPCM - in un contesto di grande sicurezza sanitaria.

Ecco, io vorrei tranquillizzare Conte e dire che noi, in questo momento, **abbiamo bisogno di rientrare nelle chiese e di celebrare l'Eucarestia**. Ce lo chiede la gente che in questo momento non ce la fa più a stare dentro casa, in questo lockdown che non so veramente dove porterà.

Ci sono delle turbe psicologiche, in alcuni, e noi possiamo aiutarli. Il ruolo della preghiera, **il ruolo della Celebrazione Eucaristica, è ritrovarsi insieme** con tutte le misure di sicurezza che si vuole possono aiutare a questo.

I funerali: che tristezza aver visto andare al cimitero persone così, neppure come un cane, **senza nemmeno l'abbraccio di qualcuno**. Quindici persone. Perché quindici persone? ma lasciate che siamo noi a decidere, lasciate che i nostri sacerdoti siano responsabilizzati fino in fondo, con il massimo della collaborazione.

> Il culto è una libertà che non può essere bloccata in nessun modo. **Il diritto alla libertà religiosa** e al culto è qualcosa di fondamentale, **garantito dalla nostra Costituzione** e dalla coscienza.

Si tratta a questo punto, qualora non venga dato questo diritto, di agire come ci insegnano gli Atti degli Apostoli (5,29). **"Bisognerebbe obbedire più a Dio o agli uomini?"** in questo caso bisognerebbe obbedire più a Dio.

Ma io immagino che il buon senso prevarrà e **che il comitato scientifico si faccia una ragione**.

Smettetela di pensare che le chiese siano il luogo del contagio. **Non più di altri**: non più del supermercato, non più del tabaccaio; anzi un po' meno, forse perché noi ci stiamo più attenti, avendo a cura la salute della gente.

Insomma, la chiesa non può essere il luogo degli untori; ma il luogo della solidarietà, lo spazio di libertà, il luogo della speranza dove chiunque - anche chi non ama la Chiesa, anche chi la odia - **troverà sempre qualcuno che gli dice "Ti Voglio Bene"**. Dove tutti possono trovare e provare a costruire qualcosa di più utile contando sull'aiuto di Dio, questo sconosciuto che non ho mai visto citato in nessun documento ufficiale; ma che forse è Colui che ci sta aiutando veramente in questo Tempo e **chiede con insistenza anche a noi di alzare la voce** perché possano le chiese tornare ad essere il luogo dell'incontro dei cristiani.

† Monsignor Giovanni D'Ercole, [27 aprile 2020](https://www.youtube.com/watch?v=elT-KVsOAD4)

---

### Bisogna che il diritto al culto ce lo diate; sennò ce lo prendiamo. E se ce lo prendiamo, è solo un nostro diritto

<div style="position: relative; padding-bottom: 56.25%; height: 0; overflow: hidden;">
  <iframe src="https://www.youtube.com/embed/lslxS0vJb14" 
          style="position: absolute; top: 0; left: 0; width: 100%; height: 100%;" 
          frameborder="0" 
          allowfullscreen></iframe>
</div>

È stata una doccia fredda. Dopo tante promesse, sembrava che si fosse arrivato ad un accordo; ma le parole di Giuseppe Conte sono state veramente dei macigni, bloccando un dialogo che era sincero.

Ma poi, alla fine, **non si può essere fregati nella vita**. Perciò anche se poi c'è stata una ripresa, credo che dobbiamo guardare la cosa con un po' di oggettività: la chiesa non è il luogo dei contagi, non bisogna far passare questa idea.

Comitato scientifico: ma chi tel'ha detto che la chiesa è il luogo dei contagi? l'esperienza nostra ci dice che la chiesa non è luogo dei contagi. Almeno la mia esperienza di vescovo mi dice questo.

Noi siamo persone serie: ci teniamo alla salute della gente. **È un diritto per la gente andare in chiesa**, per cui tutto ciò è un'arbitrio. È una dittatura, quella di impedire il culto; perché **è uno dei diritti fondamentali**. Su questo non si possono fare sconti.

Fin dall'inizio ho detto e sostenuto che **la chiesa non è il luogo dei contagi**.

**Funerali**: ce li avete fatti fare come dei cani, buttati così. La gente ha sofferto.

**Quindici persone** per un funerale: ma lasciateci! sappiamo come gestirli. Abbiamo a cuore l'Amore per la gente. Non vi preoccupate! non siamo dei superficiali. E i nostri preti vi hanno dimostrato di essere seri.

Ve lo ricordate quel prete che aveva 6 persone e quel carabiniere che è venuto lì? avete visto con quanta serietà lavorava?

> Noi siamo persone serie. Bisogna che il diritto al culto ce lo diate; sennò ce lo prendiamo. **E se ce lo prendiamo, è solo un nostro diritto**.

Se io riesco a tenere calma la gente è solo perché **amo questo popolo**. Però questa gente è stanca.

Ricordatevi anche che, aiutare le persone con la preghiera, significa tenerle più calme. Lo sapete quanta gente ricorre a noi per delle turbe psicologiche in questo momento? non ce la fa più a vivere in un lockdown che alla fine non so a che cosa porti.

Noi abbiamo bisogno di recuperare spazio di libertà; e la chiesa, oltre ad essere spazio di libertà, è anche spazio di speranza: è laboratorio in cui cerchiamo di costruire per tutti - anche per chi ci odia, anche per chi non crede nella chiesa - un futuro migliore.

Non abbiamo bisogno di favori da voi. **Abbiamo solo un diritto da rivendicare**. E questo diritto va riconosciuto: non perché noi lo stiamo rivendicando, ma perché è così.

E la figuraccia che avete fatto nel mondo intero, bisogna che sia lavata da un gesto di semplice restituzione di dignità e di diritto.

† Monsignor Giovanni D'Ercole, [28 aprile 2020](https://www.youtube.com/watch?v=lslxS0vJb14)

---
### Pandemia: parliamone
- La prossima pandemia? al Giubileo. Ce lo stanno già dicendo: [i cristiani saranno gli untori](/articles/2024-12-30-cristiani-untori.html)
- Da una parte Anthony Fauci, dall’altra il nuovo studio. Nel mezzo, l’assordante silenzio dei media e del popolo. [Un post-it per la prossima pandemia](/articles/2024-06-05-post-it-prossima-pandemia.html)
- Il conflitto di interesse [non è una chimera](/articles/2024-04-18-conflitto-di-interesse.html)
- Tutto pronto per [il prossimo giro di giostra](/articles/2024-03-08-tutto-pronto-per-il-prossimo-giro-di-giostra.html)
- «Il percorso delle riforme è tracciato, nessun futuro governo potrà smontarlo». Già, ma [qual è il percorso?](/articles/2024-02-27-sveglia-occidente.html)
- «Una patologia che non esiste, ma il cui studio potrebbe facilitare la prevenzione». Oltre l'invisibile: studiamo l'inesistente. [La Malattia X](/articles/2024-01-19-malattia-x.html)
- Al momento della messa in commercio dei vaccini, AIFA non aveva dati su efficacia, trasmissione del virus e rapporto rischi/benefici perché erano tutti in possesso dell'Ema. [Sapeva anche la FDA](/articles/2023-12-15-fda-slide-vaccini.html)
- Scoperto il punto di partenza del Sars-Cov-2. No, non è [dove state pensando](/articles/2023-02-28-dove-nasce-il-covid.html)
- [Da appuntare in un posto sicuro](/articles/2022-12-14-covid-atto-secondo.html): vi tornerà utile a tempo debito