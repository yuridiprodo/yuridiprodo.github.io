# TITOLO

### SOTTOTITOLO

![ALT](/img/terzani-giostra.jpg)

Capisci? È il momento di tornare a casa, di risalire alle tue origini. E quelle, sappi, sono divine perché sulla scala del tempo noi discendiamo dalla scimmia, ma sulla scala dell'essere **noi veniamo da Dio**. Tornare indietro significa reclamare la nostra discendenza divina. 

Vedi? In tutte le culture l'albero della vita è rappresentato come quel cedro: le radici nella terra e le fronde per aria. **Così è la vita: nasce dall'oscurità e cerca la luce**. 

**È quella vita, la vita spirituale, che conta**. E il primo passo è il più difficile. Si tratta di staccarsi dalla terra, dalle certezze che abbiamo. Si tratta di **evitare la trappola dell'intelletto**. All'intelletto dobbiamo molto. Ci aiuta ad analizzare, selezionare, giudicare ed estendere il campo del conosciuto. Ma alla fine? L'uomo può fare grandi scoperte, avanzare enormemente nella conoscenza, ma qualunque sia il suo progresso, all'orizzonte del conosciuto troverà sempre lo sconosciuto. E lo sconosciuto sarà sempre più vasto di tutto ciò che potrà mai conoscere. Allora? Tanto vale affrontarlo, questo sconosciuto. Ammettiamolo: **esiste un mistero e la nostra mente non è capace di risolverlo**.

*Tratto dalle pagine n. 533 e n. 534 del libro* [Un altro giro di giostra](https://amzn.to/4fD2Pln) *di Tiziano Terzani, Edizione TEA*