# La tirannia che instaurarono nelle caverne

### Ma spero che sarai un uomo come io l’ho sempre sognato: dolce coi deboli, feroce coi prepotenti, generoso con chi ti vuol bene, spietato con chi ti comanda.

![copertina del libro Lettera ad un bambino mai nato, di Oriana Fallaci](/img/lettera-a-un-bambino-mai-nato-fallaci.jpeg)

Se nascerai uomo io sarò contenta lo stesso. E forse di più perché‚ ti saranno risparmiate tante umiliazioni, **tante servitù, tanti abusi**. Se nascerai uomo non dovrai temere d’essere violentato nel buio di una strada. Non dovrai servirti di un bel viso per essere accettato al primo sguardo, di un bel corpo **per nascondere la tua intelligenza**. Non subirai giudizi malvagi quando dormirai con chi ti piace, non ti sentirai dire che il peccato nacque il giorno in cui cogliesti una mela.

**Naturalmente ti toccheranno altre schiavitù, altre ingiustizie**: neanche per un uomo la vita é facile, sai. Poiché‚ avrai la barba, rideranno se tu piangi e perfino se hai bisogno di tenerezza. Ti ordineranno di uccidere o essere ucciso alla guerra ed **esigeranno la tua complicità per tramandare la tirannia che instaurarono nelle caverne**. Eppure spero che sarai un uomo come io l’ho sempre sognato: dolce coi deboli, feroce coi prepotenti, generoso con chi ti vuol bene, spietato con chi ti comanda.

Oriana Fallaci, [Lettera a un bambino mai nato](https://amzn.to/455DL13)