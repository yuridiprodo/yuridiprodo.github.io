# I giovani hanno un unico dovere

### Pasolini: altro non saprei consigliare ai giovani

![copertina del libro Le belle bandiere, di Pier Paolo Pasolini](/img/le-belle-bandiere-pasolini.jpeg)

I ragazzi sono in generale degli esseri adorabili, pieni di speranza, di buona volontà: mentre gli adulti sono in generale degli imbecilli, resi vili e ipocriti (alienati) dalle **istituzioni sociali**, in cui, crescendo, sono venuti a poco a poco incastrandosi. [...]

Voi giovani avete un unico dovere: quello di razionalizzare il senso di imbecillità che vi danni i grandi, con le loro solenni Ipocrisie, le loro decrepite e faziose Istituzioni. Purtroppo invece l’enorme maggioranza di voi finisce col capitolare, appena l’ingranaggio delle **necessità economiche** lo incastra, lo aliena.

A tutto ciò si sfugge solo attraverso una **esercitazione puntigliosa e implacabile dell’intelligenza, dello spirito critico**. Altro non saprei consigliare ai giovani. 

E ricordare loro che i santi, gli eremiti, ma anche gli intellettuali, **i pochi che hanno fatto la storia** sono quelli che hanno detto di no, mica i cortigiani e gli assistenti dei cardinali.

**Il rifiuto** per funzionare deve essere grande, non piccolo, **totale**, non su questo o quel punto, «assurdo », non di buon senso. (...)

Ho nostalgia della gente povera e vera che si batteva per abbattere quel padrone **senza diventare quel padrone**.

Pier Paolo Pasolini, [Le belle bandiere. Dialoghi 1960-1965](https://amzn.to/3PCXdMc)