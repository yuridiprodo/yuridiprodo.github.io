# Benedetto XVI, tutto il lascito in 500 MB

### Oltre 4.000 scritti in italiano: l'eredità di uno dei Papi più grandi di tutti i tempi

![copertina del libro Cos'è il Cristianesimo, di Benedetto XVI](benedetto-xvi-cristianesimo.jpeg)

Da estimatore di **papa Benedetto XVI** ho pensato di raccogliere in una cartella tutti i suoi interventi da Papa che si possono leggere e scaricare gratuitamente dal [sito ufficiale](https://www.vatican.va/content/benedict-xvi/it.html) della Santa Sede, compreso il testamento spirituale pubblicato soltanto dopo la sua morte.

Sono **più di 4.000 testi** *(oltre 500 MB di peso)*, la maggior parte dei quali in italiano: ove non mi è stato possibile ho scaricato la versione in inglese, in spagnolo o in altra lingua disponibile; in alcuni casi c'era soltanto la versione in latino; comunque **ho salvato tutto il salvabile**, purché avessi almeno una copia - anche se in una lingua che non padroneggio - di quel che ha detto durante il suo pontificato.

[Lo metto qui](https://t.me/yuridiprodo/29) **come copia online** per me e per tutti quelli che vogliono tenerne una sui propri dispositivi *(anche perché farlo a mano, lo garantisco, è una faticaccia che dura "giorni")*: è una buona strada per leggere le sue parole in qualsiasi momento, anche in assenza di connessione ad Internet.

Era già pronta da un po' ma ho deciso di pubblicare l'archivio oggi in concomitanza col lancio del suo ultimo **libro** "[Che cos'è il cristianesimo. Quasi un testamento spirituale](https://amzn.to/3WlUIPm)" che, per sua specifica volontà, è stato pubblicato postumo.

La sua è una eredità di valore incommensurabile e va senz'altro riletta e messa in pratica **ogni giorno**: lo voglio ricordare con la frase (ma ce ne sarebbero tante altre!) del [testamento spirituale](https://www.vatican.va/content/benedict-xvi/it/elezione/documents/testamento-spirituale-bxvi.html) che più mi è rimasta dentro e che porterò sempre con me, sperando possa farmi luce per tutti i giorni a venire:

**«rimanete saldi nella fede! Non lasciatevi confondere!»**

---
### Sullo stesso argomento:
- [Come ti destrutturo l'umano](/articles/2024-02-17-famiglia-una-ideologia.html) Si parte dalla cellula in cui esso si costituisce: la famiglia
- Non è un caso se nella società meritocratica di oggi sono entrati in gioco [due problemi](/articles/2024-02-14-siate-efficienti.html)
- Chiesa: Conversione sì, ma ecologica. [Prima la neutralità climatica](/articles/2023-12-14-chiesa-conversione-ecologica.html), poi il Vangelo
- [La teologia delle emissioni](/articles/2023-10-20-teologia-delle-emissioni.html) di Papa Francesco
- [La profezia](/articles/2024-02-01-profezia-ratzinger.html) di Ratzinger
- Quando Benedetto XVI ci ammoniva: [il mondo virtuale diventa più vero, più forte](/articles/2023-08-01-non-conformatevi-al-mondo.html) e non si vede più il mondo reale della creazione di Dio