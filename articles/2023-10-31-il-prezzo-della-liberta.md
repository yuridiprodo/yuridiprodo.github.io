# Il prezzo della libertà

### Direzione "catastrofe", verso una non-civiltà

![copertina del libro Oriana intervista sé stessa - l'Apocalisse, di Oriana Fallaci](apocalisse-fallaci.jpeg)

Gli esseri umani **amano l’uguaglianza** assai più della libertà, e della libertà spesso non gliene importa un bel nulla.

Costa troppi sacrifici, troppa disciplina, e non è forse vero che **si può essere uguali anche in stato di schiavitù**? Quasi ciò non bastasse, il concetto di uguaglianza non lo comprendono.

Per Uguaglianza **la democrazia intende** l’uguaglianza giuridica, l’uguaglianza che deriva dal sacro principio «la Legge è uguale per tutti».

Non l’uguaglianza **mentale e morale**, l’uguaglianza **di valore e di merito**. Non il pari merito d’una persona intelligente e di una persona stupida, il pari valore di una persona onesta e d’una persona disonesta. Quel tipo di uguaglianza non esiste. **Se esistesse, non esisterebbe la Vita**. Non esisterebbe l’individualità e saremmo tutti identici come automobili uscite da una catena di montaggio.

Il guaio è che **la democrazia aiuta gli ignoranti e i presuntuosi a negare questa verità**. Li aiuta con la demagogia e il populismo. Risultato, qualsiasi incapace può presentarsi candidato e venire eletto. Magari con una valanga di voti. E visto che molti esseri umani non sono Leonardo Da Vinci o San Francesco, a rappresentare l’elettorato sono spesso gli incapaci.

Infatti **chi, se non loro**, è il primo responsabile della catastrofe che stiamo vivendo? Chi, se non loro, sta consegnando la nostra civiltà a una non-civiltà?

Oriana Fallaci [intervista sé stessa - L'Apocalisse](https://amzn.to/3Qi4EZh)