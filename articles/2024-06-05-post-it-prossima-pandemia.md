# Un post-it per la prossima pandemia

### Da una parte Anthony Fauci, dall’altra il nuovo studio. Nel mezzo, l’assordante silenzio dei media e del popolo.

![Anthony Fauci](post-it-per-la-prossima-pandemia.jpeg)

Da una parte c'è **Anthony Fauci** che tre giorni fa, [testimoniando](https://www.dailymail.co.uk/news/article-13481839/dr-anthony-fauci-social-distancing-masks-prevent-covid.html) davanti alla sottocommissione di inchiesta sulla pandemia di Covid-19 della Camera statunitense, **ha ammesso di essersi inventato le misure di contenimento** - tra cui distanziamento e mascherine - che sono state poi imposte in tutto il mondo.

**Non erano supportate da alcun criterio scientifico**. La regola del distanziamento fisico di un metro e mezzo a un certo punto "è apparsa" - dice - senza sapere come e da dove.

E nulla importa se quelle stesse regole in Italia hanno dapprima determinato le regioni a colori, portando poi alla **chiusura dei negozi per fallimento**, insieme a decine di migliaia di segnalazioni di **disturbi neuropsichiatrici**, con depressione e autolesionismo in prima linea **soprattutto tra i ragazzi** (lo [diceva](https://www.thelancet.com/journals/lanpub/article/PIIS2468-2667(22)00060-3/fulltext) il Lancet a Maggio 2022, confermando quanto [segnalava](https://www.who.int/news/item/02-03-2022-covid-19-pandemic-triggers-25-increase-in-prevalence-of-anxiety-and-depression-worldwide) l'OMS pochi mesi prima).

Dall'altra parte c'è [una nuova ricerca](https://bmjpublichealth.bmj.com/content/2/1/e000282) di un altro gigante del settore, il **British Medical Journal**, pubblicata nello stesso giorno in cui Fauci ammetteva di aver basato l'intera gestione della pandemia sul nulla cosmico.

Sono stati analizzati 47 paesi del mondo, tra il 2020 e il 2022, e si è scoperto che **la mortalità in eccesso è continuata anche dopo i vaccini**, con effetti avversi gravi in tutto l'Occidente.

Parliamo di **malattie cardiovascolari**, sindrome coronarica acuta ed **emorragia cerebrale**, coagulazione, emorragie, eventi gastrointestinali e trombosi, oltre a miocardite, pericardite e **malattie autoimmuni**.

Lo studio conclude così:

> «In conclusione, l’eccesso di mortalità è rimasto elevato nel mondo occidentale per tre anni consecutivi, nonostante l’implementazione delle misure di contenimento e dei vaccini Covid-19. **Si tratta di un fenomeno senza precedenti che desta serie preoccupazioni**».
> 
> «Durante la pandemia, i politici e i media hanno sottolineato quotidianamente che ogni morte per Covid-19 era importante e che ogni vita meritava di essere protetta attraverso le misure di contenimento e i vaccini Covid-19».
> 
> «Nel periodo successivo alla pandemia, **dovrebbe valere la stessa morale**. Ogni morte deve essere riconosciuta e giustificata, indipendentemente dalla sua origine».
> 
> «**È necessaria la trasparenza** nei confronti dei potenziali fattori letali. È quindi **necessario rendere disponibili i dati** sulla mortalità specifici suddivisi per causa, così da consentire analisi più dettagliate, dirette e solide per determinare le cause sottostanti. **Gli esami post-mortem devono essere facilitati** per individuare l’esatta ragione del decesso».
> 
> «I leader governativi e i responsabili politici devono indagare a fondo sulle cause alla base del persistente eccesso di mortalità **e valutare le loro politiche di crisi sanitaria**».

Da una parte Anthony Fauci, dicevo. Dall'altra il nuovo studio. Nel mezzo, l'assordante silenzio dei media e del popolo.

---
### Pandemia: parliamone
- Il conflitto di interesse [[2024-04-18-conflitto-di-interesse|non è una chimera]]
- Tutto pronto per [[2024-03-08-tutto-pronto-per-il-prossimo-giro-di-giostra|il prossimo giro di giostra]]
- «Il percorso delle riforme è tracciato, nessun futuro governo potrà smontarlo». Già, ma [[2024-02-27-sveglia-occidente|qual è il percorso?]]
- «Una patologia che non esiste, ma il cui studio potrebbe facilitare la prevenzione». Oltre l'invisibile: studiamo l'inesistente. [[2024-01-19-malattia-x|La Malattia X]]
- Al momento della messa in commercio dei vaccini, AIFA non aveva dati su efficacia, trasmissione del virus e rapporto rischi/benefici perché erano tutti in possesso dell'Ema. [[2023-12-15-fda-slide-vaccini|Sapeva anche la FDA]]
- Scoperto il punto di partenza del Sars-Cov-2. No, non è [[2023-02-28-dove-nasce-il-covid|dove state pensando]]
- [[2022-12-14-covid-atto-secondo|Da appuntare in un posto sicuro]]: vi tornerà utile a tempo debito