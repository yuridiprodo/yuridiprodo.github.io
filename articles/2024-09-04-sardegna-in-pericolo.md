# Salviamo la Sardegna prima che sia troppo tardi

### Da paradiso terrestre a discarica di rifiuti non degradabili: il tutto, come sempre, in nome del profitto

![logo di pericolo al centro di una foto di mare con pale eoliche in vista all'orizzonte](sardegna-8.jpg)

Pochi anni ancora, e la Sardegna rischia di diventare tutta ferro e cemento. Un vero e proprio gioiello che **andrebbe tutelato**, come ci ricorda l'articolo 9 della nostra Costituzione, e che invece potrebbe veder cancellati i suoi **5.000 anni di storia** nel giro di pochi anni.

Già perché **entro il 2030** è prevista l'installazione di 70.000 ettari di pannelli fotovoltaici sulla terra ferma e di una moltitudine di turbine eoliche che si estenderebbero perfino oltre le coste.

Un piccolo paradiso terrestre dal patrimonio culturale e artistico sconfinato, con **la più alta densità di monumenti archeologici del mondo** e con una completa varietà di paesaggi ed ecosistemi che vanno dalle montagne alle coste (senza dimenticare che il 74% dell'intera avifauna italiana risiede proprio qui), sta per essere trasformato in una terra inabitabile.

Più grave ancora il fatto che **attualmente** la Sardegna produce 12.000 GWh di energia ogni anno, ma ne consuma soltanto 8.000, con un esubero quindi del 40% del suo fabbisogno (e un paradosso: proprio qui le bollette elettriche sono le più care d'Italia). Già in passato l'isola è stata vittima di sfruttamento energetico: basti pensare che delle 7 centrali a carbone presenti in Italia, 2 si trovano proprio sull'isola.

Purtroppo **non è ancora finita**.

Nonostante **il fabbisogno regionale di soli 2 GW**, lo Stato Italiano ha infatti [fissato](https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2024-07-02&atto.codiceRedazionale=24A03360&elenco30giorni=true) per la Regione l’obiettivo di ulteriori 6,2 GW di potenza installata **minima** da fonti rinnovabili entro i prossimi sei anni; oltre tre volte in necessario.

![obiettivi di potenza installata da fonte rinnovabile](sardegna-2.jpg)

![mappa delle richieste di concessioni rinnovabili da fonte eolica](sardegna-1.jpg)

![basamenti per l'installazione delle pale eoliche](sardegna-4.jpg)

![gli scavi per il cavidotto](sardegna-5.jpg)

Il tetto **massimo** invece non c'è, sicché ad oggi ci sarebbero **richieste di concessioni per 58 GW**, ovvero trenta volte la potenza richiesta dall'isola (per avere un termine di paragone basti pensare che in tutta la Francia la potenza da fonte rinnovabile installata è di 20 GW).

Solo per l'eolico, sono stati già [presentati](https://www.orthobenessere.com/problema-eolico-in-sardegna/) oltre 800 nuovi progetti, e a questi **ogni settimana se ne aggiungono 30-40**.

Stiamo parlando di turbine alte 270 metri: dei giganti di cemento che dalla spiaggia appariranno come una schiera di **grattacieli da 90 piani** che spuntano dall'acqua. E non andrà meglio sulla terra ferma, dove per tenerle in piedi ci sarà bisogno di versare **centinaia di tonnellate di cemento armato** e di una installazione permanente fatta di **chilometri e chilometri di cavi d'acciaio**.

Senza poi considerare che **per trasportare le gigantesche pale eoliche** bisogna [intervenire](https://va.mite.gov.it/File/Documento/739028) sul territorio attraverso l'espropriazione di terreni e l'**abbattimento di alberi (secolari inclusi)**, in quanto sono fatte di un unico pezzo che non può essere montato in loco.

![trasporto pale eoliche](sardegna-6.jpg)

![taglio della vegetazione per il trasporto delle pale eoliche](sardegna-7.jpg)

Pale eoliche monoblocco, dicevo, che per di più hanno in media una **durata di vita di 30 anni** e che, non essendo costruite con materiali biodegradabili, a fine ciclo vengono semplicemente **sotterrate**. I basamenti invece restano già lì, sempre sottoterra, anche se a un certo punto le turbine dovessero venire spostate altrove.

E questa sarebbe l'**energia pulita**, la sostenibilità, **la "Rivoluzione Green"** di cui sentiamo parlare sempre più spesso?

![discarica di pale eoliche sottoterra](sardegna-3.jpg)

---

### È politica anche questa:
- Esattamente 14 anni fa la giornalista Maria Luisa Busi annunciava le sue dimissioni al direttore del TG1 attraverso [[2024-05-21-maria-luisa-busi|una lettera]] dai contenuti ancora oggi tremendamente attuali
- [[2024-04-04-rowling-guerra-al-totalitarismo-arcobaleno|il NO della Rowling]] al totalitarismo arcobaleno
- La nostra obbedienza alle autorità è frutto di una scelta consapevole, o di manipolazione? [[2024-03-07-milgram|L'esperimento di Milgram]]
- «Il giorno in cui questo paese [[2024-03-06-protesta-agricoltori|non avrà più contadini e artigiani]], non avrà più storia».
- Mentre il manganello può sostituire il dialogo, le parole non perderanno mai il loro potere; [[2023-12-13-una-profezia|perché esse sono il mezzo per giungere al significato]]; e per coloro che vorranno ascoltare, all’affermazione della verità
- La Costituzione è cambiata, ma [[2022-02-24-modifica-silenziosa-alla-costituzione|non ve lo ha ancora detto nessuno]]
- Viviamo nella società del controllo, e va bene così. [[2024-02-08-matrix|Buon risveglio]]