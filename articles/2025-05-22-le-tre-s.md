# Soldi, Successo, Sesso

### Tre declinazioni dell'egocentrismo moderno

!["Il Trionfo della morte" di Pieter Bruegel il Vecchio. Olio su tavola, 1562. Museo del Prado, Madrid.](bruegel-trionfo-morte.jpg)

Dalla [prima omelia](https://www.vatican.va/content/leo-xiv/it/homilies/2025/documents/20250509-messa-cardinali.html) di Leone XIV, 9 Maggio 2025:

> *«Anche oggi non sono pochi i contesti in cui la fede cristiana è ritenuta una cosa assurda, per persone deboli e poco intelligenti; contesti in cui ad essa si preferiscono altre sicurezze, come la tecnologia, il denaro, il successo, il potere, il piacere»*.

Come dargli torto?

D'altronde è ormai evidente che abbiamo scelto, in maniera consapevole o forse no, di dissolverci nell'inganno di una ricerca incessante di benessere materiale, sacrificando la nostra identità in nome di un'illusoria autorealizzazione. [[2024-02-17-famiglia-una-ideologia|La famiglia]], quella che una volta era il cuore pulsante della nostra società, oggi è in frantumi, travolta dal culto di un Ego che si nutre esclusivamente di sé stesso.

Le chiese, simboli di una spiritualità ormai dimenticata, [[2024-02-01-profezia-ratzinger|si svuotano sempre di più]]; mentre i centri commerciali, templi moderni del consumo, esplodono di folla, anche quando i redditi sono in caduta libera.

Il piacere erotico, ormai distaccato dalla natura e dalla procreazione, viene incessantemente esaltato come il massimo della realizzazione umana. Si celebra la ricerca del piacere [[2024-02-15-obbligatorio-abortire|senza il peso della vita]] che dovrebbe nascere da esso, come se l'uomo potesse essere ridotto a un susseguirsi di momenti di gratificazione vuoti e senza senso.

L'ignoranza spirituale cresce vertiginosamente, mentre i nostri titoli di studio si accumulano inutilmente. Più ci riempiamo di sapere superficiale, più la nostra mente si svuota di qualsiasi sostanza vitale, incapace di cogliere ciò che è davvero importante.

E nel silenzio dell'[[2025-04-10-indifferenza|indifferenza]], milioni di feti mai nati si perdono nell'oblio, invisibili, [[03#Editoriale|come se non fossero mai esistiti]], come se non avessero mai avuto una possibilità di manifestarsi in [[2024-02-14-siate-efficienti|questo mondo]] che ha smesso di dare valore alla vita.