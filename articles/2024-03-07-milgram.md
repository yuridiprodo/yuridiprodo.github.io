# L'esperimento di Milgram

### La nostra obbedienza alle autorità è frutto di una scelta consapevole, o di manipolazione?

![l'esperimento di Milgram](milgram.jpeg)

È l'anno 1961 e lo psicologo americano Stanley Milgram cerca di rispondere a questa domanda studiando il comportamento delle persone che ricevono ordini **in conflitto coi loro valori**.

A queste persone viene chiesto di svolgere il ruolo di "**insegnante**": hanno il compito di punire persone come loro, gli "**allevi**", ogni qual volta rispondono in maniera sbagliata alle domande poste dall'autorità, che in quel caso svolge il ruolo di "scienziato **ricercatore**".

La punizione viene data attraverso scosse elettriche il cui voltaggio aumenta dopo ogni errore.

C'è però un segreto: **le scosse elettriche sono finte** ma lo sanno solo il ricercatore e gli allevi, che sono appunto attori molto bravi nel fingere di ricevere la scossa ogni volta che l'insegnante, unico ignaro di tutto, schiaccia il pulsante.

Lui lo fa perché **riceverà una ricompensa** al termine di quello che sa essere «un esperimento scientifico sulla memoria e sugli effetti dell'apprendimento». 

Il risultato di [questo esperimento](https://it.wikipedia.org/wiki/Esperimento_di_Milgram) è inquietante: **il 65%** degli insegnanti (tutti maschi, fra i 20 e i 50 anni, di varia estrazione sociale) ha proseguito con l'esperimento fino alla scossa più forte, quella che alla fine porta allo svenimento (simulato) dell'allievo. **Come se nulla fosse**. Per loro la ricompensa è più importante del dolore provocato a un loro fratello.

Molti dei soggetti arruolati, pur mostrando segni di tensione e disagio, hanno obbedito al ricercatore senza contraddirlo. Anche quando l’alunno gridava dal dolore e li implorava di smettere. Queste persone riferirono di **essersi limitate a eseguire gli ordini** e di non sentirsi responsabili delle proprie azioni. Vi ricorda qualcuno?

E così una figura autoritaria, che in un dato momento e contesto è considerata legittima, può indurre diversi individui a un livello di obbedienza tale da indurli a **ignorare la propria etica**. Di fronte a questo tipo di autorità, i soggetti non si sentono più liberi di decidere in modo autonomo e si considerano semplici esecutori.

Questo “stato di **deresponsabilizzazione**” sembra essere innescato da tre fattori in particolare:

1. la presenza di un’autorità **percepita** come legittima;
2. l'adesione a un sistema di regole e abitudini **condivise dal gruppo**;
3. la pressione sociale: disobbedire alla figura autoritaria significa metterne in discussione il potere, rinunciare alla sua approvazione e **perdere i vantaggi** che ne derivano.

Quando un individuo accetta lo schema di comportamento proposto da un’autorità può arrivare a ridefinire un’azione distruttiva e a percepirla come **ragionevole**, se non addirittura **necessaria**.

L'esperimento però ci ricorda anche un'altra cosa: indipendentemente dalla posizione in cui ci troviamo - ricercatore, insegnante, allievo - abbiamo tutti il potere di decidere della nostra vita, e **nessuno può togliercelo**: quando accade, siamo noi a cederlo.

P.S. In questo stesso esperimento è emerso anche che **il grado di obbedienza all'autorità varia in rapporto alla distanza presente tra insegnante e allievo**. Si è scoperto che se la percentuale di sottomissione raggiunge il 65% quando l'insegnante non vede né sente l'allievo, scende al 62,5% facendo ascoltare le grida dell'allievo all'insegnante: se poi lo vede, ad obbedire sono 4 insegnanti su 10. Se c'è un contatto fisico, ovvero se l'insegnante deve afferrare il braccio dell'allievo e spingerlo su una piastra elettrica, allora gli obbedienti diventano 3 su 10.

**Il distacco fisico ed emotivo** ci permette di non percepire il dolore dell’altro. Se non vediamo e non sentiamo i lamenti della nostra vittima, siamo più inclini a continuare a compiere azioni che le infliggono dolore. E questo va **dallo sgancio di una bomba agli insulti via SMS**.

---

### È politica anche questa:
- Esattamente 14 anni fa la giornalista Maria Luisa Busi annunciava le sue dimissioni al direttore del TG1 attraverso [una lettera](/articles/2024-05-21-maria-luisa-busi.html) dai contenuti ancora oggi tremendamente attuali
- [il NO della Rowling](/articles/2024-04-04-rowling-guerra-al-totalitarismo-arcobaleno.html) al totalitarismo arcobaleno
- «Il giorno in cui questo paese[ non avrà più contadini e artigiani](/articles/2024-03-06-protesta-agricoltori.html), non avrà più storia».
- Mentre il manganello può sostituire il dialogo, le parole non perderanno mai il loro potere; [perché esse sono il mezzo per giungere al significato](/articles/2023-12-13-una-profezia.html); e per coloro che vorranno ascoltare, all’affermazione della verità
- La Costituzione è cambiata, ma [non ve lo ha ancora detto nessuno](/articles/2022-02-24-modifica-silenziosa-alla-costituzione.html)
- Viviamo nella società del controllo, e va bene così. [Buon risveglio](/articles/2024-02-08-matrix.html)