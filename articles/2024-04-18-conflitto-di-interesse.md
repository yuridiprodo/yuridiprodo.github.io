# Il conflitto di interesse non è una chimera

### Conflitti d'interessi nella ricerca biomedica e nella pratica clinica

![ricercatore scientifico analizza al microscopio](conflitto-di-interesse.jpeg)

I medici, che si occupano della ricerca applicata e dei problemi concreti dei pazienti, si trovano oggi a lavorare in un contesto nel quale gli interessi economici sono sempre più importanti. Pertanto essi sono fortemente esposti a possibili conflitti d’interesse.

Questo è il tema bioetico posto al centro del documento, pubblicato dal Comitato Nazionale per la Bioetica **sul sito ufficiale del Governo**, nel quale si approfondiscono alcuni problemi quali i “falsi” nella scienza, **le distorsioni** metodologiche in medicina, **l’etica** della ricerca, il rapporto tra la ricerca clinica contemporanea e l’industria, il conflitto d’interesse del medico ricercatore e quello del clinico.

Focus sulle **Considerazioni finali**: *recentemente sono state descritte alcune delle situazioni che si vengono frequentemente a creare, nelle quali l’obiettività della ricerca e quella dell’informazione scientifica che viene data ai medici, può venir messa in pericolo:*

1) *l’industria spesso non fornisce ai medici un’informazione **neutrale e completa**, ma un’informazione già indirizzata, creata nei propri uffici;*

2) *i farmaci prodotti sono spesso duplicati di altri farmaci già esistenti che non presentano vantaggi rispetto a questi ultimi e che vengono venduti a un prezzo superiore. L’industria promuove solitamente i medicamenti più recenti e costosi e a tal fine a volte **elargisce ai medici vari tipi di “doni”** che inducono nei sanitari un atteggiamento incline all’**iperprescrizione** o alla prescrizione dei farmaci più costosi;* 

3) *l’industria **controlla e indirizza** la ricerca attraverso i finanziamenti che elargisce all’Università;*

4) *l’industria a volte **interrompe ricerche non favorevoli o ne impedisce la pubblicazione**. In altri casi **distorce** una ricerca in corso, sostituendo gli obiettivi (end points) primari con obiettivi surrogati;*

5) *i dati bruti delle sperimentazioni clinico-farmacologiche rimangono spesso nelle mani dell’industria e non vengono mai messi a disposizione dei ricercatori che li hanno prodotti. A questi ultimi **i dati vengono forniti soltanto quando sono stati rielaborati** dagli uffici statistici delle aziende;*

6) *l’industria, in quanto “proprietaria dei risultati”, **non pubblica i risultati negativi**;*

7) *le riviste scientifiche non pubblicano articoli con dati negativi perché di scarso interesse scientifico **o commerciale**;*

8) *l’industria **condiziona, attraverso la pubblicità**, le maggiori riviste mediche, i cui referees spesso hanno rapporti di dipendenza economica dalle aziende;*

9) *i medici che redigono le rassegne o le linee-guida sovente non sono davvero indipendenti dalle industrie.*

10) *anche le pubbliche amministrazioni spesso non sono indipendenti dalle industrie.*

[Fonte](https://bioetica.governo.it/it/documenti/pareri/conflitti-dinteressi-nella-ricerca-biomedica-e-nella-pratica-clinica/) - [PDF](https://bioetica.governo.it/media/3118/p76_2006_conflitti_interessi-clinica_it.pdf)

---
### Pandemia: parliamone
- [[2024-06-05-post-it-prossima-pandemia|Un post-it]] per la prossima pandemia
- Tutto pronto per [[2024-03-08-tutto-pronto-per-il-prossimo-giro-di-giostra|il prossimo giro di giostra]]
- «Il percorso delle riforme è tracciato, nessun futuro governo potrà smontarlo». Già, ma [[2024-02-27-sveglia-occidente|qual è il percorso?]]
- «Una patologia che non esiste, ma il cui studio potrebbe facilitare la prevenzione». Oltre l'invisibile: studiamo l'inesistente. [[2024-01-19-malattia-x|La Malattia X]]
- Al momento della messa in commercio dei vaccini, AIFA non aveva dati su efficacia, trasmissione del virus e rapporto rischi/benefici perché erano tutti in possesso dell'Ema. [[2023-12-15-fda-slide-vaccini|Sapeva anche la FDA]]
- Scoperto il punto di partenza del Sars-Cov-2. No, non è [[2023-02-28-dove-nasce-il-covid|dove state pensando]]
- [[2022-12-14-covid-atto-secondo|Da appuntare in un posto sicuro]]: vi tornerà utile a tempo debito