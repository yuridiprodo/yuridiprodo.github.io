# Libri
*Quando scrivo una nuova pagina del blog può capitare che io citi uno o due libri pertinenti all'argomento trattato. In questa pagina ho deciso di raccogliere tutte queste menzioni, affinché chi cerca nuove letture possa trovare **ispirazione** in quelle opere che, in un modo o nell'altro, hanno avuto un impatto **positivo** sulla mia vita.*

> *«Ho letto moltissimi libri, eppure ne ho dimenticato la maggior parte. Ma allora [qual è lo scopo della lettura?](/articles/2023-07-17-dovresti-leggere-i-libri.html)»*

---

- Il **[Robinson Crusoe](https://amzn.to/3SoePxo) di Daniel Defoe** è uno dei miei libri preferiti e non ho perso l'occasione di citarlo quando vi ho parlato di Brendon Grimshaw. L'unica differenza è che quest'ultimo ci è andato volutamente, su un'isola sperduta, per fare qualcosa di incredibile. [La sua storia potete leggerla qui](/articles//articles/2024-07-26-moyenne.html.html).
- **[Imperativo tecnologico. La sfida etica dell’Intelligenza Artificiale](https://amzn.to/3R2KEei) del medico Paolo Gulisano** è un libro che va assolutamente letto, specie in questo momento storico. Risponde a diverse domande etiche, una su tutte: *Come ci si può opporre all’innovazione? Sarebbe come opporsi al progresso. Ma siamo sicuri che con l’intelligenza artificiale non abbiamo intrapreso una parabola discendente?* [Ve ne ho parlato qui](/articles/2024-06-14-imperativo-tecnologico.html).
- **([La rabbia e l’orgoglio](https://amzn.to/3wPDH9Q), [La forza della ragione](https://amzn.to/4bxt3DP), e [L’Apocalisse](https://amzn.to/3Kk2PbQ) di Oriana Fallaci** sono una trilogia illuminante, per certi versi oserei definirla profetica. Piccoli fatti di cronaca [come questo](https://yuridiprodo.github.io/articles/2024-05-27-aveva-ragione-oriana.html) dimostrano una sola cosa: eravamo stati avvisati. (de L'Apocalisse, in particolare, [ve ne avevo parlato qui](/articles/2023-10-31-il-prezzo-della-liberta.html))
- **[Be Water My Friend](https://amzn.to/3uZyETj) di Shannon Lee** è un dono prezioso rivolto all'umanità: c'è dentro tutta l'eredità di Bruce Lee, che aveva trasformato la sua personalissima arte marziale in una vera e propria filosofia di vita. [Ve ne ho parlato in maniera approfondita qui](/articles/2024-03-11-be-water-my-friend.html).
- **[Fede e futuro](https://amzn.to/3HxRUK7)** scritto nel 1971 dall'allora cardinale **Joseph Ratzinger** ci disvela il mondo di oggi, e ci dà la buona notizia che tutti aspettavamo di sentire. [Ne trovate uno stralcio qui](/articles/2024-02-01-profezia-ratzinger.html).
- **[Persuasori Occulti](https://amzn.to/3GR9icB), di Vance Packard** mi ha letteralmente aperto gli occhi sul mondo. [Ve ne avevo parlato qui](/articles/2023-12-28-persuasori-occulti.html). Leggetelo, e sarà un po' come prendere la pillola rossa di Matrix.
- **[Ninna Nanna](https://amzn.to/46jWVjl) di Chuck Palahniuk** non l'ho ancora letto, ma promette bene: mi è capitato di [citarvi la pagina 14 del capitolo 3](/articles/2023-11-24-peggio-che-essere-spiati.html).
- **[La Forza della Verità](https://amzn.to/49jx7GS) di Tiziano Terzani** è un altro di quei libri in attesa di essere sfogliato. Ve ne avevo parlato in occasione dell'[inno al digiuno](/articles/2023-11-20-il-digiuno-rende-liberi.html) come strumento *per raggiungere l'autentica libertà*. Nel momento in cui scrivo queste righe sono impegnato nella lettura di un altro libro di Terzani, intitolato **[Un altro giro di giostra](https://amzn.to/3UwHnGd)**, che mi sento già adesso di consigliarvi in maniera assoluta. Ogni volta che terminerete di leggerne qualche riga, vi sentirete più leggeri e aperti positivamente alla vita. O almeno è quello che succede a me.
- **[Scritti corsari](https://amzn.to/49ja6nt) di Pier Paolo Pasolini** è un manuale di vita. Punto. [Date un'occhiata qua](/articles/2023-11-06-ansia-societa-dei-consumi.html).
- **[Il mondo nuovo + Ritorno al mondo nuovo](https://amzn.to/46SAJhM) di Aldous Huxley** ci dimostra una cosa sola: viviamo in una distopia. [Uno stralcio qui](/articles/2023-10-27-uniformi-e-incompatibili.html).
- **[Un uomo](https://amzn.to/3S1CHaA) di Oriana Fallaci** racconta la storia di Alexandros Panagulis, un uomo che ha lottato ed è morto per la libertà, quella vera e autentica. Leggere questo libro significa onorare la sua memoria, per non dimenticare. [Un assaggio qui](/articles/2023-10-17-sveglia-il-popolo-sei-tu.html).
- **[Il libro del riso e dell’oblio](https://amzn.to/48Hrulp) di Milan Kundera** mi è [capitato di nominarlo](/articles/2023-10-09-fallo-fare-alla-ai.html) in merito all'abuso di intelligenza artificiale e del suo conseguente rischio verso cui stiamo andando ciecamente incontro.
- **[Le belle bandiere. Dialoghi 1960-1965](https://amzn.to/3PCXdMc) di Pier Paolo Pasolini**, una raccolta da cui ho estrapolato [il consiglio che lui dava ai ragazzi dell'epoca](/articles/2023-10-02-un-unico-dovere.html). E sapete una cosa? vale anche per i giovani d'oggi.
- **[Sull’amore](https://amzn.to/46dsv2M) di Herman Hesse**. Lo ammetto: l'ho letto con incredibile fatica. Ma quanto è bella [questa pagina qui!](/articles/2023-09-21-sull-amore.html)
- **[1984](https://amzn.to/3U26bo5) di George Orwell**, impossibile non conoscerlo. Già solo quando diciamo "Grande Fratello" dovremmo sapere che viene da lì. Piace perché, sebbene sia un romanzo, ci dice dove viviamo e dove siamo diretti. [Date un'occhiata qui](/articles/2023-09-14-il-mondo-distopico-di-orwell.html).
- **[Lettera a un bambino mai nato](https://amzn.to/455DL13) di Oriana Fallaci** è un libro piccolino ma ricco di spunti di riflessioni. [Un assaggio qui](/articles/2023-08-13-la-tirannia-che-instaurarono-nelle-caverne.html).
- **[Un’autobiografia involontaria](https://amzn.to/3DpoLyB) di George Orwell** ve l'ho segnalato per la sua pagina [dedicata alla libertà di stampa](/articles/2023-07-20-addio-liberta-di-parola.html), ma come gli altri scritti dello stesso autore è qualcosa che ci ritroveremo anche negli anni a venire. 
- **[I fratelli Karamazov](https://amzn.to/44QD4YG) di Fedor Dostoevskij** è finito tra le mie pagine per via del [visionario racconto sul modo di pensare di chi ci governa](/articles/2023-07-19-la-liberta-fa-paura.html). Da brividi per quanto sia attuale.
- **[Che cos’è il cristianesimo. Quasi un testamento spirituale](https://amzn.to/3WlUIPm) di Benedetto XVI** è da leggere e rileggere perché dentro c'è più di quel che si riesce ad assorbire ad una prima lettura. L'ho segnalato dopo aver dedicato quasi una settimana di lavoro (nei ritagli di tempo libero) per scaricare tutti i suoi scritti in italiano dal sito del Vaticano e raccoglierli in [un unico pacchetto offerto gratuitamente per tutti voi](/articles/2023-01-20-benedetto-xvi.html).
- **[La fattoria degli animali](https://amzn.to/354Mwi6) di George Orwell** completa il trio di romanzi (gli altri due sono [1984](https://amzn.to/3U26bo5) dello stesso autore e [Il mondo nuovo](https://amzn.to/46SAJhM) di Huxley) che ciascuno dovrebbe leggere almeno una volta nella vita. È forse il modo più semplice per comprendere a pieno le dinamiche di [eventi come questo](/articles/2022-02-24-modifica-silenziosa-alla-costituzione.html).
- **[Energia e civilità. Una storia](https://amzn.to/2NlRVbB)** non l'ho ancora letto ma mi era piaciuto parlarvene per [la saggezza che c'è nel modo di vivere](/articles/2021-03-16-energia-civilta-storia.html) dell'autore, fatto solo dell'essenziale. Se tutti facessimo come lui, la metà dei nostri problemi sarebbero risolti.