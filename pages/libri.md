# Libri
*Quando scrivo una nuova pagina del blog può capitare che io citi uno o due libri pertinenti all'argomento trattato. In questa pagina ho deciso di raccogliere tutte queste menzioni, affinché chi cerca nuove letture possa trovare **ispirazione** in quelle opere che, in un modo o nell'altro, hanno avuto un impatto **positivo** sulla mia vita.*

> *«Ho letto moltissimi libri, eppure ne ho dimenticato la maggior parte. Ma allora [qual è lo scopo della lettura?](/articles/2023-07-17-dovresti-leggere-i-libri.html)»*

---

- "Ognuno è un genio. Ma se si giudica un pesce dalla sua abilità di arrampicarsi sugli alberi lui passerà tutta la sua vita a credersi uno stupido". Questa frase di Albert Einstein è rappresentativa degli studi condotti dal filosofo Ivan Illich e raccolti nel libro [Descolarizzare la società](https://amzn.to/46iWZRG) di cui [vi ho parlato qui](/pages/social.html#20230621).
- Se le leggi di uno Stato o di una società sono inique, oppressive o discriminatorie, non solo è legittimo, ma è moralmente obbligatorio resistere. Nel contesto del pensiero di Brecht, questa resistenza non è solo un atto individuale di ribellione, ma una chiamata a un'azione collettiva, dove il popolo è visto come la forza in grado di cambiare le strutture di potere e costruire una società più giusta. Queste tematiche si riscontrano anche nel libro [**Antigone. Variazioni sul mito**](https://amzn.to/4hdWtJG) in cui **Bertolt Brecht** presenta il personaggio nella sua figura specificamente politica: discriminazioni razziali, conflitti, intolleranze religiose, dovunque una minoranza levi la sua voce a reclamare giustizia, Antigone torna ad assumere il ruolo dell’eroina che sfida i regimi totalitari in nome di una pietas universale. Trovate una sua citazione in coda a [questo articolo](/articles/2025-01-20-alcolock.html).
- Il **[Robinson Crusoe](https://amzn.to/3SoePxo) di Daniel Defoe** è uno dei miei libri preferiti e ho colto l’occasione di citarlo quando ho parlato di Brendon Grimshaw. A differenza del romanzo, Grimshaw ha scelto volutamente un’isola sperduta per intraprendere un’avventura straordinaria. [La sua storia potete leggerla qui](/articles/2024-07-26-moyenne.html.html).
- **[Imperativo tecnologico. La sfida etica dell’Intelligenza Artificiale](https://amzn.to/3R2KEei) del medico Paolo Gulisano** è un libro che va assolutamente letto, specie in questo momento storico. Affronta domande cruciali, come: *Come ci si può opporre all’innovazione? Sarebbe come opporsi al progresso. Ma siamo sicuri che con l’intelligenza artificiale non abbiamo intrapreso una parabola discendente?* [Ve ne ho parlato qui](/articles/2024-06-14-imperativo-tecnologico.html).
- **[La rabbia e l’orgoglio](https://amzn.to/3wPDH9Q), [La forza della ragione](https://amzn.to/4bxt3DP), e [L’Apocalisse](https://amzn.to/3Kk2PbQ) di Oriana Fallaci** sono una trilogia illuminante e, per certi versi, profetica. Piccoli fatti di cronaca [come questo](https://yuridiprodo.github.io/articles/2024-05-27-aveva-ragione-oriana.html) dimostrano una sola cosa: eravamo stati avvisati. (de L'Apocalisse, in particolare, [ve ne avevo parlato qui](/articles/2023-10-31-il-prezzo-della-liberta.html))
- **[Be Water My Friend](https://amzn.to/3uZyETj) di Shannon Lee** è un dono prezioso per l'umanità: racchiude tutta l'eredità di Bruce Lee, che ha trasformato la sua arte marziale in una vera e propria filosofia di vita. [Ve ne ho parlato in maniera approfondita qui](/articles/2024-03-11-be-water-my-friend.html).
- **[Fede e futuro](https://amzn.to/3HxRUK7)**, scritto nel 1971 dall'allora cardinale **Joseph Ratzinger**, ci disvela il mondo di oggi e ci offre la buona notizia che tutti stavamo aspettando. [Ne trovate uno stralcio qui](/articles/2024-02-01-profezia-ratzinger.html).
- **[Persuasori Occulti](https://amzn.to/3GR9icB), di Vance Packard** mi ha letteralmente aperto gli occhi sul mondo. [Ve ne avevo parlato qui](/articles/2023-12-28-persuasori-occulti.html). Leggetelo: è un po' come prendere la pillola rossa di *Matrix*.
- **[Ninna Nanna](https://amzn.to/46jWVjl) di Chuck Palahniuk** non l'ho ancora letto, ma promette bene: mi è capitato di [citarvi la pagina 14 del capitolo 3](/articles/2023-11-24-peggio-che-essere-spiati.html).
- **[La Forza della Verità](https://amzn.to/49jx7GS) di Tiziano Terzani** è un altro libro che non vedo l’ora di scoprire. Ve ne avevo parlato in occasione dell'[inno al digiuno](/articles/2023-11-20-il-digiuno-rende-liberi.html) come strumento *per raggiungere l'autentica libertà*. Attualmente sto leggendo un altro libro di Terzani, **[Un altro giro di giostra](https://amzn.to/3UwHnGd)**, che vi consiglio vivamente: ogni pagina vi farà sentire più leggeri e positivi verso la vita.
- **[Scritti corsari](https://amzn.to/49ja6nt) di Pier Paolo Pasolini** è un manuale di vita. Punto. [Date un'occhiata qua](/articles/2023-11-06-ansia-societa-dei-consumi.html).
- **[Il mondo nuovo + Ritorno al mondo nuovo](https://amzn.to/46SAJhM) di Aldous Huxley** ci dimostra una cosa sola: viviamo in una distopia. [Uno stralcio qui](/articles/2023-10-27-uniformi-e-incompatibili.html).
- **[Un uomo](https://amzn.to/3S1CHaA) di Oriana Fallaci** racconta la storia di Alexandros Panagulis, un uomo che ha lottato ed è morto per la libertà, quella vera e autentica. Leggere questo libro significa onorare la sua memoria, per non dimenticare. [Un assaggio qui](/articles/2023-10-17-sveglia-il-popolo-sei-tu.html).
- **[Il libro del riso e dell’oblio](https://amzn.to/48Hrulp) di Milan Kundera** è capitato di citarlo in merito all'abuso di intelligenza artificiale e ai rischi che stiamo affrontando. [Potete trovare maggiori informazioni qui](/articles/2023-10-09-fallo-fare-alla-ai.html).
- **[Le belle bandiere. Dialoghi 1960-1965](https://amzn.to/3PCXdMc) di Pier Paolo Pasolini** è una raccolta da cui ho estrapolato [il consiglio che lui dava ai ragazzi dell'epoca](/articles/2023-10-02-un-unico-dovere.html). E sapete una cosa? Vale anche per i giovani d'oggi.
- **[Sull’amore](https://amzn.to/46dsv2M) di Herman Hesse**. Lo ammetto: l'ho letto con incredibile fatica. Ma quanto è bella [questa pagina qui!](/articles/2023-09-21-sull-amore.html).
- **[1984](https://amzn.to/3U26bo5) di George Orwell** è un classico innegabile. Quando sentiamo "Grande Fratello", dovremmo ricordare che tutto nasce da qui. Anche se è un romanzo, ci offre una chiara visione della nostra realtà. [Date un'occhiata qui](/articles/2023-09-14-il-mondo-distopico-di-orwell.html).
- **[Lettera a un bambino mai nato](https://amzn.to/455DL13) di Oriana Fallaci** è un libro breve ma ricco di spunti di riflessione. [Un assaggio qui](/articles/2023-08-13-la-tirannia-che-instaurarono-nelle-caverne.html).
- **[Un’autobiografia involontaria](https://amzn.to/3DpoLyB) di George Orwell** vel'ho segnalato per la sua pagina [dedicata alla libertà di stampa](/articles/2023-07-20-addio-liberta-di-parola.html), ma come gli altri scritti dello stesso autore, rimarrà attuale anche negli anni a venire.
- **[I fratelli Karamazov](https://amzn.to/44QD4YG) di Fedor Dostoevskij** è finito tra le mie pagine per il [visionario racconto sul modo di pensare di chi ci governa](/articles/2023-07-19-la-liberta-fa-paura.html). Da brividi per quanto sia attuale.
- **[Che cos’è il cristianesimo. Quasi un testamento spirituale](https://amzn.to/3WlUIPm) di Benedetto XVI** è da leggere e rileggere perché dentro c'è più di quel che si riesce ad assorbire ad una prima lettura. L'ho segnalato dopo aver dedicato quasi una settimana di lavoro (nei ritagli di tempo libero) per scaricare tutti i suoi scritti in italiano dal sito del Vaticano e raccoglierli in [un unico pacchetto offerto gratuitamente per tutti voi](/articles/2023-01-20-benedetto-xvi.html).
- **[La fattoria degli animali](https://amzn.to/354Mwi6) di George Orwell** completa il trio di romanzi (gli altri due sono [1984](https://amzn.to/3U26bo5) dello stesso autore e [Il mondo nuovo](https://amzn.to/46SAJhM) di Huxley) che ognuno dovrebbe leggere almeno una volta nella vita. È forse il modo più semplice per comprendere a fondo le dinamiche di [eventi come questo](/articles/2022-02-24-modifica-silenziosa-alla-costituzione.html).
- **[Energia e civilità. Una storia](https://amzn.to/2NlRVbB)** non l'ho ancora letto, ma mi ha colpito per [la saggezza nel modo di vivere](/articles/2021-03-16-energia-civilta-storia.html) dell'autore, che si concentra sull'essenziale. Se tutti facessimo come lui, la metà dei nostri problemi sarebbero risolti.