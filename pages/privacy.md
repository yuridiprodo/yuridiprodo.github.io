# **Privacy Policy di Onda Libera**

Questo sito vi traccia? vi scheda? vi vende al miglior offerente su qualche oscuro mercato di dati?  
No. Almeno... non che io sappia.

La verità è che non sono né un programmatore, né un esperto di privacy digitale. Sono un giornalista - ma senza badge al collo e con l'autonomia che il web permette. Tuttavia siccome l'Unione Europea ha deciso che ogni sito web debba avere la sua bella "Privacy Policy", allora eccomi qua a scriverne una, dando forma a questo sito con un po' di mestiere giornalistico e l'aiuto digitale di ChatGPT, che sa scrivere JavaScript meglio di me.

Ad ogni modo, vi spiego come funziona il sito, così potete dormire tranquilli (o preoccuparvi con cognizione di causa, fate voi).

Questo sito gira su [GitHub Pages](https://pages.github.com/), che è un modo gratuito e trasparente di pubblicare siti statici. Statici cioè fatti solo di file che si limitano a esistere: non c'è nessun cervellone dietro che elabora i vostri dati, né database nascosti pronti a ricordarsi cosa avete cliccato. Tutto si limita a comparire sullo schermo e basta.

#### Ma quindi... cosa c'è "dietro" questo sito?

Tutto molto semplice:

- Le pagine sono file `.md` (Markdown) che scrivo nel mio editor preferito (ciao, Obsidian!) e che vengono convertiti in HTML grazie a uno script (`script.js`) e alla libreria [Marked.js](https://marked.js.org/). Nessuna magia nera.
- Il sito ha uno stile grafico gestito da un file CSS (`style.css`) che mette a posto font, colori e margini, secondo il mio discutibilissimo gusto estetico.
- Le immagini vivono nella cartella `/img/` e vengono chiamate nei file Markdown con link come `![Alt](foto.jpg)`, che poi lo script sistema per puntare alla cartella giusta.
- Non ci sono cookie di profilazione, non uso Google Analytics, Facebook Pixel, né gattini che tracciano i vostri click.
- L'unica cosa che viene **temporaneamente** salvata nel vostro browser è una citazione casuale, in modo che non ve ne capiti una diversa ogni volta che aggiornate la pagina. Si chiama `localStorage` e non ci faccio nulla, promesso.

Tutto il codice è **pubblico** e consultabile su GitHub, dove potete spulciare riga per riga ogni cosa che ho scritto - errori inclusi - per verificare che qui non si fa nessuna raccolta dati losca. Non saprei nemmeno dove conservarli questi dati, volendo. E anche se sapessi, sinceramente: **cosa potrei farmene?** Di sapere se navigate con Firefox o con un tostapane smart?

#### E allora perché questa pagina?

Perché da un po' di anni a questa parte, se non pubblichi una privacy policy rischi di venir colpito da una catapulta legale che parte da Bruxelles.

Quindi ho chiesto a **ChatGPT** - che almeno lui ha studiato - di scrivere una versione un po' più seria (la trovate qui sotto) per stare nei ranghi. Ma se siete arrivati fin qui, probabilmente avete già capito tutto: **qui siete liberi. Come l'Onda.**

---

#### Introduzione

La tua privacy è importante. Questa Privacy Policy descrive come vengono raccolti, usati e protetti i dati degli utenti del sito **Onda Libera** ([https://yuridiprodo.github.io](https://yuridiprodo.github.io)). La policy è conforme al **Regolamento (UE) 2016/679** (GDPR).

#### Dati Raccolti

Questo sito non raccoglie dati personali identificabili a meno che non vengano forniti volontariamente dall'utente (ad esempio, attraverso il link per inviare un'email).

**Dati di navigazione**: Come molti altri siti web, anche questo raccoglie automaticamente informazioni sui visitatori, come:

- Indirizzi IP
- Tipo di browser
- Pagine visitate
- Data e ora della visita

Queste informazioni sono utilizzate esclusivamente per fini statistici e per migliorare il sito, ma non sono considerate dati personali ai sensi del GDPR.

#### Cookie

Il sito potrebbe utilizzare **cookie tecnici** necessari per il suo funzionamento. I cookie sono piccoli file di testo che vengono memorizzati nel tuo browser per facilitare l'uso del sito (ad esempio, per ricordare le preferenze di navigazione o mantenere attiva la sessione).

Non vengono usati **cookie di tracciamento** né strumenti di terze parti per raccogliere informazioni sugli utenti (come Google Analytics o pubblicità personalizzata).

#### Condivisione dei Dati

Non vengono condivisi i tuoi dati personali con terze parti. L'unico caso in cui i dati potrebbero essere divulgati è se richiesto dalla legge o da un'autorità competente.

#### Diritti dell'Utente

In conformità con il GDPR, hai il diritto di:

- **Accedere** ai tuoi dati personali (se ne vengono raccolti).
- **Correggere** eventuali dati errati o incompleti.
- **Eliminare** i tuoi dati, se applicabile.
- **Opporsi** al trattamento dei tuoi dati per motivi legittimi.

#### Email

Se desideri contattarmi, puoi farlo tramite l'indirizzo mail che trovi nella pagina [Contatti](/pages/contatti.html). Non vengono raccolte altre informazioni personali a meno che non vengano fornite esplicitamente in una tua comunicazione.