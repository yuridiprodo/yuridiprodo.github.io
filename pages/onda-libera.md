> *Alla ricerca della verità, un'onda alla volta. Benvenuti!*

In un mondo in continua evoluzione, dove l'informazione è spesso influenzata da molteplici interessi e pregiudizi, **Onda Libera ~** nasce con l'obiettivo di offrire una visione alternativa e indipendente.

Il nome è un omaggio all'idea di libertà e movimento nel contesto dell'informazione e della comunicazione online. Evoca l'immagine di un flusso continuo e dinamico, proprio come le onde che si estendono attraverso l'acqua adattandosi e cambiando nel loro percorso.

Da questa intuizione nasce la missione del blog: diffondere contenuti che si muovono liberamente attraverso il vasto mare della rete. Ogni onda è unica, così come ogni contenuto proposto: libero e capace di andare oltre la superficie.

Navigare con **Onda Libera ~** significa scegliere di far parte di un viaggio verso una conoscenza più autentica, dove ogni contenuto è una possibilità di riflessione e in una nuova dimensione in cui la libertà non è solo una parola, ma una pratica quotidiana. Insieme cavalcheremo quest'onda di cambiamento, con un'informazione che non si ferma mai e che non teme di andare controcorrente.

---

Ho selezionato con cura anche le parole del sottotitolo del blog, **Oltre le maree dell'informazione convenzionale.**

Sempre intorno al concetto di "mare" rapportato ad internet e quindi alla consolidata definizione di "navigazione" online, scegliendo **maree** ho infatti pensato, seppur in maniera astratta, al suo significato in astronomia dal punto di vista della sua forza gravitazionale che (cito da vocabolario):

> *induce deformazioni sui corpi*.

**Convenzionale** mi sembrava l'aggettivo più adatto per completare il messaggio. Riporto sempre la spiegazione che ne dà il vocabolario: 

> *Conforme o conseguente a un accordo (talvolta segreto) tra due o più persone. Accettato o concordato con esclusivo riguardo a esigenze pratiche o di comodo. Che segue passivamente una consuetudine o una tradizione ufficialmente accettata, privo quindi di originalità e di naturalezza. Fatto per semplice rispetto delle convenienze, freddo, privo di spontaneità.*
