# IMMERSIONI ~ 08
## Netflix, Gruppo Antenna e altre gabbie sociali

**20 Dicembre 2025**

**A cura di Yuri Di Prodo**

[Archivio delle newsletter precedenti](https://yuridiprodo.github.io/#/pages/newsletter)

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Grazie per aver aperto questa pagina! Siamo alla newsletter numero otto e per il momento è la più corta di tutte. D'altronde l'anno sta per finire e ci meritiamo tutti una bella pausa rigenerante. Ci tenevo quindi a chiuderla prima delle festività con un riepilogo dei fatti più importanti che sono intercorsi tra questo numero e il precedente.

Approfitto per ricordarvi che *IMMERSIONI~* è gratuita per tutti e se vi fa piacere potete sostenerla con una donazione diretta [su PayPal](https://yuridiprodo.github.io/#/pages/help) in "modalità Amici".

Nel frattempo, buona lettura. E, visto il periodo, un caloroso augurio di buon Natale a tutti voi.

---

> *«Sono cresciuto in una famiglia dove mia mamma e mio papà mi hanno insegnato una cosa semplice, ferma, incisa dentro: che l’unico vero antidoto ai tempi che viviamo è studiare. Studiare, studiare, studiare. Non perché “serve”, ma perché ci salva.*
> 
> *Gli antichi Greci avevano già capito che studiare non è solo un dovere, ma un modo per nutrire l’anima. Platone scriveva: “La conoscenza è il cibo dell’anima.” Per lui l’anima (ψυχή) cresce come cresce il corpo: attraverso ciò che assimila. Ma mentre il corpo si nutre di pane e frutti, l’anima si nutre di idee, di bellezza, di verità.*
> 
> *Viviamo in un tempo che ci vuole confusi, che ci bombarda di opinioni, di “secondo me” spacciati per verità, di notizie costruite, di rabbie senza pensiero. Un tempo dove tutti parlano, ma pochi sanno.*
> 
> *E allora serve più che mai la scuola con la S maiuscola. Una scuola che non si limita a “fare lezione”, ma che educa. Che insegna il rispetto, la cultura, la curiosità. Che insegna anche la fatica, quella vera, che non si misura in voti ma in cicatrici nella mente.*
> 
> *Perché lo studio non è una passeggiata: è un allenamento dell’anima. Come i muscoli che si fortificano dopo lo sforzo, anche il pensiero cresce solo se lo mettiamo alla prova. Serve studiare la letteratura, per dare parole alle nostre emozioni. Serve la filosofia, per imparare a pensare. Serve la storia, per non cadere negli stessi errori. Serve la scienza, per distinguere ciò che è reale da ciò che è creduto. Serve perfino conoscere l’intelligenza artificiale, ma con gli strumenti della logica, della matematica, della fisica, non con l’improvvisazione.*
> 
> *Perché chi studia non si lascia manipolare. Chi studia non odia, non urla, non si piega. Chi studia, resiste. E oggi, più che mai, serve resistere. Serve la scuola. Serve la conoscenza. Serve la fatica del pensare. Perché l’unico vero antidoto al nostro tempo, quello del rumore, delle menzogne, delle verità semplificate, è ancora, ostinatamente, STUDIARE»*. - [Alfonso D'Ambrosio](https://amzn.to/47DWXFs)

![Illustrazione distopica e satirica, tono cupo e provocatorio. In primo piano, il logo di Netflix trasformato in una entità dominante e tentacolare che assorbe e ingloba il logo di Warner Bros, deformandolo mentre viene consumato, con texture organiche e movimento inquietante. Accanto, una figura di carceriere autoritario, stilizzata e minacciosa, senza loghi riconoscibili, che incatena brutalmente dei giornali cartacei anonimi: le prime pagine sono visibili ma prive di testate, con titoli sfocati o barrati, simbolo di censura e controllo dell’informazione. L’atmosfera è di finta allegria corrotta: luci artificiali e innaturali, colori acidi e saturi (neon, pastello malato), decorazioni da festa che contrastano con la violenza simbolica della scena. Sullo sfondo incombe un volto umano enorme in penombra, quasi dissolto nel buio, con un sorrisetto maligno e compiaciuto, occhi appena illuminati che osservano tutto dall’alto. Stile illustrativo cyberpunk–distorto, alto livello di dettaglio, forte contrasto tra estetica pop e contenuto oppressivo, composizione cinematografica, atmosfera di monopolio, controllo mediatico e perdita di libertà.](netflix-giornali.jpg)

---

#### Editoriale

Due grandi (ma non grandiose) notizie di fine anno: Netflix è in trattative per [comprare](https://www.bloomberg.com/news/articles/2025-12-05/netflix-to-buy-warner-bros-in-72-billion-cash-stock-deal) Warner Bros, mentre GEDI (proprietaria dei giornali La Repubblica e La Stampa) sta per essere [ceduta](https://www.bloomberg.com/news/articles/2025-12-07/exor-s-gedi-in-talks-with-antenna-on-sale-of-editorial-assets) al Gruppo Antenna. Per provare a capire cosa questo significhi possiamo guardare a chi controlla i nuovi acquirenti.

Nel caso di Netflix, il cambiamento è meno evidente ma non per questo meno rilevante: a capo di entrambe ci sono infatti sempre Vanguard e Blackrock, ovvero i più grandi gestori patrimoniali del mondo (tanto più che l'una è [prima azionista](https://it.wikipedia.org/wiki/The_Vanguard_Group) dell'altra). Pur continuando a detenere il potere di voto esercitando quindi una influenza significativa sulle decisioni del consiglio di amministrazione, in Netflix [possiedono](https://www.fool.com/investing/how-to-invest/stocks/who-owns-netflix/) anche una quota di maggioranza che in Warner Bros [mancava](https://www.fool.com/investing/how-to-invest/stocks/who-owns-warner-bros/), perciò se la compravendita dovesse andare a buon fine il loro potere sarà molto più pervasivo.

In GEDI invece il cambiamento appare più radicale: attualmente infatti è nelle mani di EXOR, società [gestita](https://it.wikipedia.org/wiki/Exor) principalmente da Lapo Elkann e Gianni Agnelli, che detiene il 100% del gruppo. Il nuovo acquirente Gruppo Antenna invece è del magnate greco Theodore Kyriakov, che risponde agli interessi della sua dinastia familiare, pur [agendo](https://www.antenna-group.com/leadership/our-chairman/) all'interno di una rete di alleanze geopolitiche e finanziarie che include il fondo sovrano saudita (PIF) e alcuni fondi media statunitensi come The Raine Group, TelevisaUnivision e Imagine Entertainment.

#### A cosa serve la scuola di oggi

Valditara, Ministro dell'istruzione e del merito (sic!), ha [revocato](https://osservatorionomilscuola.com/2025/11/01/comunicato-convegno-annullato-mim-liberta-dinsegnamento-discussione/) l'accreditamento del corso di formazione online per docenti dall'eloquente titolo "La scuola non si arruola" in cui si sarebbero dovuti affrontare i temi della pace, del riarmo e del ruolo della scuola di fronte ai conflitti. Direi che non c'è bisogno di aggiungere dell'altro.

#### Ci siamo dentro fino al collo

Entro fine anno l'Italia invierà il suo dodicesimo pacchetto di aiuti militari all'Ucraina: circa 3 miliardi di dollari che verranno usati anche per acquistare cose come i missili Samp-T. Non contento, il nostro paese ha anche [espresso](https://www.ansa.it/sito/notizie/mondo/2025/10/24/meloni-pronta-a-nuovi-aiuti-a-kiev.-giallo-sulla-fornitura-dei-samp_bfecb5e8-2bd4-4051-bbaf-6307258296ba.html) la propria disponibilità a partecipare al meccanismo PURL della NATO per acquistare armi americane con fondi europei. Ora, se ve lo state chiedendo, la risposta è "NO, gli italiani non sono d'accordo". Tra il [63%](https://www.ansa.it/europa/notizie/rubriche/altrenews/2024/07/03/sondaggio-il-63-italiani-e-contro-laumento-delle-spese-per-la-difesa_b328620f-75e6-4991-b64a-94e16dcc9854.html) e l'[81%](https://www.demopolis.it/?p=10294), per la precisione. D'altronde alle ultime elezioni il Governo Meloni ha vinto con il 26% delle preferenze, mentre il [39,5%](https://www.openpolis.it/lastensionismo-e-il-partito-del-non-voto/) si è astenuto, e questo ci dice molto su chi ci governa e dell'appoggio di cui gode (ovvero molto poco).

#### Abbiamo scampato l'estinzione

Bill Gates, autore del libro [Clima come evitare un disastro](https://amzn.to/43c3u95), ha cambiato idea: non moriremo più di caldo. Uno dei maggiori finanziatori dell'OMS, che influenza le agente pubbliche di tutto il mondo senza rispondere a criteri democratici, ha mostrato il suo vero volto da filantrocapitalista, dove l'altruismo serve solo di facciata per mascherare il profitto: prima ha promosso tecnologie green e finanziato aziende per l'idrogeno e la decarbonizzazione, poi è arrivato Trump sicché lui e tutte le altre Big Tech si sono visti costretti ad [invertire la rotta](https://www.gatesnotes.com/home/home-page-topic/reader/three-tough-truths-about-climate) per tenere gonfio il portafoglio.

---

> *«All'uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un'opera di interesse comune»*. Seneca, [De otio, III, 5](https://amzn.to/3Ei4aQN)

**-FINE-**

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [in due modi](https://yuridiprodo.github.io/#/pages/help)

### Le altre notizie di *Onda Libera ~* 

Non dimenticare che su *Onda Libera ~* trovi un [Archivio](https://yuridiprodo.github.io/#/pages/archivio) ricco di approfondimenti e una curata selezione di [Libri](https://yuridiprodo.github.io/#/pages/libri) per allenare il pensiero critico e imparare a leggere la realtà; invece le notizie brevi le pubblico direttamente sul canale [Telegram](https://t.me/yuridiprodo).