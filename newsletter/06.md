# IMMERSIONI ~ 06
## La lobby dei cristiani e l'IA da ridimensionare

**13 luglio 2025**

**A cura di Yuri Di Prodo**

[[newsletter|Archivio delle newsletter precedenti]]

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Buona domenica, e grazie per aver aperto questa pagina! Sole, mare...è tempo di vacanze, ma può essere anche il momento giusto per sfogliare *IMMERSIONI~*, la newsletter sempre libera e gratuita per tutti.

Sono trascorsi all'incirca due mesi dall'ultimo numero, ovvero abbastanza affinché si accumulassero diverse storie che meritano di essere raccontate: le più memorabili le ripercorreremo insieme con questo numero.

Come sempre se vi fa piacere potete pagarmi un caffè attraverso una donazione diretta [su PayPal](http://paypal.me/yuridiprodo) in "modalità Amici" oppure in maniera più indolore [passando per di qui​](https://amzn.to/4h31dBJ) quando comprate le vostre cose su Amazon. Così posso restare abbastanza vigile per continuare a scrivere queste pagine.

Nel frattempo, buona lettura.

---

> *«La legge naturale è la diritta ragione, conforme a natura, universale, costante ed eterna, la quale con i suoi ordini invita al dovere, con i suoi divieti distoglie dal male […]. A questa legge non è lecito fare alcuna modifica né sottrarre qualche parte, né è possibile abolirla del tutto; né per mezzo del Senato o del popolo possiamo affrancarci da essa né occorre cercarne il chiosatore o l’interprete. E non vi sarà una legge a Roma, una ad Atene, una ora, una in seguito; ma una sola legge eterna e immutabile governerà tutti i popoli in tutti i tempi»* - Cicerone, [De re publica](https://amzn.to/4k7dJBk), III, 22

![Illustrazione in stile fumetto satirico e colorato, che mostra una famiglia tradizionale (padre, madre, figli) vestita semplicemente, sorridente ma in posa ‘da pericolosi sovversivi’, circondata da cartelli tipo ‘Pro Famiglia’, ‘No Gender’, come se fossero criminali in un’aula di tribunale o in un tribunale dell’UE. Sullo sfondo, funzionari dell’Unione Europea con abiti formali, occhiali spessi, e pile di documenti e report, che li osservano con aria iper-ansiosa e preoccupata, come se fossero un pericolo per la democrazia. Sul tavolo c’è un libro enorme intitolato ‘Report Estremismo Religioso’ con una lente d’ingrandimento gigante sopra. Il tutto con un tocco ironico e leggero, esagerando l’assurdità della situazione, in modo che l’immagine sia divertente ma stimoli anche la riflessione](lobby-cristiani.jpg)

#### Editoriale

Nonostante il (o a causa del, fate voi) [[2024-06-05-post-it-prossima-pandemia|fallimento]] dei vaccini anti-COVID (non immunizzano il vaccinato né impediscono la trasmissione del virus), la ricerca è andata avanti.

E così dai sieri a mRNA siamo passati a quelli saRNA di cui il *Kostaive*, arrivato con sospetta rapidità all'autorizzazione dell'EMA lo scorso febbraio, fa da apripista.

saRNA significa self-amplifying RNA, ovvero anziché inoculare un farmaco che viene poi "tradotto" nella sintesi di proteine Spike da parte delle cellule umane, questa nuova versione contiene anche un enzima che fabbrica molte copie dell'mRNA direttamente nel corpo. Quindi non si riceve soltanto l'mRNA per la proteina Spike, ma tutto il macchinario di amplificazione dello stesso vaccino (simulando, di fatto, la medesima infezione virale). Si sta studiando anche un'altra variante chiamata taRNA (trans-amplificanti) che differirebbe unicamente nel modo in cui viene somministrata la replicasi.

L'obiettivo? risparmiare soldi, ovviamente. Perché se con gli mRNA anti-COVID ogni dose conteneva da 30 a 100 microgrammi di RNA, qui ne bastano 5.

I problemi? sempre gli stessi. L'autorizzazione-lampo infatti si basa soltanto su due studi clinici, condotti per altro in maniera discutibile e su popolazioni non rappresentative di quella europea. Inoltre mancano studi di cancerogenicità e genotossicità, oltre a dati fondamentali di farmacocinetica come la distribuzione nei tessuti corporei e il tempo di replicazione nell'organismo. Nel momento in cui scrivo queste parole, i dati di sicurezza si fermano a sei mesi, e per fare prima le fasi sperimentali 1-2-3 sono state cumulate anche questa volta.

I rischi? persino maggiori. Mentre infatti l'mRNA produce solo la proteina Spike, questi producono anche gli acidi nucleici che, [dice](https://www.mdpi.com/1422-0067/26/11/5118) il dirigente dell'ISS - il dottor Maurizio Federico - possono diffondersi in tutti i tessuti e "trasfettarli" col nuovo saRNA, per poi diffondersi tramite vie respiratorie e raggiungere così altre persone in maniera persino più efficiente del virus stesso.

Insomma, ce ne è abbastanza per aver convinto l'AsSIS a presentare [formale istanza](https://www.assis.it/wp-content/uploads/2025/06/Richiesta_di_valutazione_della_sicurezza_e_sospensione_cautelare_AIC_del_farmaco_Kostaive_Zapomeran1.pdf) ad EMA e AIFA per l'accesso agli atti e la sospensione cautelare del Kostaive che, allo stato attuale, sembra avere tutti i presupposti per mettere seriamente a rischio la salute pubblica.

Anche perché ad oggi non conosciamo ancora gli effetti indesiderati a lungo termine dell'mRNA (di norma servono 10 anni di sperimentazione sicché avendo cominciato a dicembre 2020 non siamo neppure a metà strada). Figuriamoci se possiamo prevedere quelli associati a una tecnologia appena nata e che, di fatto, porterebbe alla vaccinazione anche involontaria di chi, l'ultima volta, aveva evitato il ricatto (per altro [[03|non senza conseguenze]]).

#### Rischio escalation

C'è chi la chiama "La guerra dei 12 giorni". Ma per quando leggerete questo appunto, la notizia sarà vecchia. E probabilmente non più vera. Come alcune delle altre sullo stesso argomento, del resto. Perché mettere luce sullo scontro tra Israele e Iran, data anche la recente complicità degli USA, è davvero difficile. Troppe imprevedibili variabili.
Per cercare di contrastare questa nebbia vi avevo consigliato di leggere un [approfondimento](https://t.me/yuridiprodo/355) di Luca Foglia perché mi era sembrato sufficientemente approfondito nonché scritto con un linguaggio semplice e chiaro. Nel frattempo ne sono usciti degli altri, altrettanto interessanti, che vi metto qui qualora desideriate approfondire: il [secondo](https://www.aldomariavalli.it/2025/06/18/conflitto-israele-iran-situazione-sul-campo-e-possibili-sviluppi/), il [terzo](https://www.aldomariavalli.it/2025/06/22/conflitto-israele-iran-ultime-notizie-e-qualche-considerazione/), il [quarto](https://www.aldomariavalli.it/2025/06/24/israele-iran-il-cessate-il-fuoco-e-quel-che-resta/) (e per adesso ultimo). P.S.: Luca Foglia è un analista finanziario e geopolitico italiano, e per quanto ne so sta trattando l'argomento soltanto sul blog di Aldo Maria Valli (perciò i prossimi interventi dovreste trovarli [lì](https://www.aldomariavalli.it/?s=luca+foglia)).

#### L'esempio di Cipro

Se vi capita di andare in vacanza a Cipro, date un'occhiata alle [cartine](https://lanuovabq.it/storage/imgs/originals/nicosia-0.jpg) che trovate piantate in giro per le strade. Da lì vedrete infatti che un terzo dell'isola è occupata dai turchi: questa parte si riconosce dal fatto che non è mappata, e lungo la linea di separazione ci sono abbastanza filo spinato e mitra spianati ad impedirvi di entrarci. Se la sono autoproclamata Repubblica di Cipro Nord e nel giro di cinquant'anni l'hanno islamizzata per benino [cancellandone tutta la storia](https://lanuovabq.it/it/cipro-un-esperimento-di-islamizzazione-ai-confini-dellue). Ecco, a me sembra un esempio piuttosto chiaro di quello che possiamo aspettarci anche qui in Italia se continuiamo a gestire l'immigrazione irregolare in maniera inefficiente e politicizzata (Spoiler: sono di quelli che pensano che se l'immigrazione fosse invece affrontata in modo strutturale e pragmatica sarebbe una grande risorsa).

#### Report, o campagna ideologica?

Un [nuovo report europeo](https://www.epfweb.org/node/1147) dice di fare attenzione ai "cristiani pro famiglia e no gender". Gente pericolosa, scrivono, che ha come obiettivo quello di proteggere la vita nascente, promuovere la famiglia tradizionale e difendere la libertà educativa dei genitori. Incredibile. Ora, senza andare oltre - perché mi pare che di ridicolo vi abbia già costretto a leggere fin troppo - aggiungo soltanto un dato che aiuta a interpretare meglio questa documentazione, ovvero che l'autore del rapporto, l'European Parliamentary Forum for Sexual and Reproductive Rights (EPF), riceve finanziamenti da società come la [Bill & Melinda Gates Foundation](https://www.epfweb.org/node/151) e la [Open Society Foundations](https://www.epfweb.org/node/170), ovvero organizzazioni che non sono europee ma che hanno grande interesse nel voler influenzare la politica sociale del territorio europeo.

---

### <mark class="has-inline-color" style="background: rgb(238, 252, 0); color: black; font-weight: 700;">Pausa caffè ☕️</mark>

Questa è una newsletter libera e gratuita per tutti. Se volete supportare il tempo che passo a raccogliere e scrivere le notizie, potete farlo [[help|in due modi]]

<form action="https://amzn.to/45CTZ4N" target="_blank" style="text-align: center;">
  <button style="background-color: orange; color: black; border: none; padding: 10px 20px; cursor: pointer;">
    <strong>Con questo numero in REGALO 3 MESI di Amazon Music Unlimited</strong>
  </button>
</form>

---

#### Il lupo perde il pelo

Vi invito a seguire il semiologo Gian Paolo Caprettini sulle pagine dell'Indipendente, dove ultimamente regala delle analisi e degli approfondimenti davvero interessanti. Come [quello](https://www.lindipendente.online/2025/07/05/arruolare-alla-paura) in cui ha sottolineato come "arruolarsi per prepararsi a una guerra che non-si-sa-ancora-contro-chi non è mettere le mani avanti, ma istruire a un atteggiamento distruttivo facendo magari balenare un lavoro sicuro. Una azione che non è soltanto servile ma anche analfabeta e arrogante: analfabeta perché si ritiene che governare significhi fare accettare qualsiasi cosa, in una specie di Covid perenne; arrogante perché si ostenta sicurezza quando invece è impossibile fare altre previsioni se non quelle catastrofiche, le uniche che legittimano il potere in qualsiasi caso". Poche parole che ci ricordano come gli anni del Covid abbiano molto in comune con la corsa al riarmo oggi fortemente perseguita dall'Europa, e di come ogni volta tutto questo serva soprattutto per dare carta bianca a un governo totalitario e disumano.

#### Repetita iuvant

Un'[altra conferma](https://www.nius.de/kommentar/news/christen-verfolgung-religion-vom-oeffentlich-rechtlichen-bis-zur-kuenstlichen-intelligenz/1f5459f3-f4f7-41b0-abad-24e2831fc15d) che le IA sono tutt'altro che imparziali o politicamente corrette: ChatGPT inventa barzellette su Gesù, mentre su Maometto e altre religioni mantiene il silenzio per rispetto. Della serie: col cristianesimo la satira si può fare, mentre se la fai con l'islam bene che ti vada ti danno dello xenofobo. Ma non c'è da stupirsi: queste tecnologie non sono davvero "intelligenti", bensì il frutto di una programmazione umana e quindi formate su leggi (anche morali) e idee precise. E perciò mai libere da condizionamenti ideologici. Sul [[home|blog]] ne parlo in lungo in largo, perciò ne approfitto per ribadire che è ormai giunto il momento di abbandonare quella visione fantascientifica che vede l'IA come un oracolo privo di difetti, perché tutto ciò di cui è fatta viene dall'uomo, e non da Dio.

### Le ultime dal [Blog ~](https://yuridiprodo.github.io/)

- [[2025-06-18-giorgione|I tre filosofi]] non sono tre filosofi; bensì Mosè, Maometto e l'Anticristo. Guardategli le mani
- [[2025-06-06-banalita-del-male|Eseguiva solo gli ordini, ovvero la banalità del male]] L'indifferenza verso le sofferenze altrui e la passività di fronte all'ingiustizia sono condizioni che permettono al male di manifestarsi nella società: la voce di Hannah Arendt

> *«All’uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un’opera di interesse comune»*. Seneca, [De otio, III, 5](https://amzn.to/3Ei4aQN)

<mark class="has-inline-color" style="background: rgb(238, 252, 0); color: black; font-weight: 700;">-FINE-</mark>

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [[help|in due modi]]