# IMMERSIONI ~ 04
## Quelli bravi in orbita, la borsetta da guerra, i giovanotti al conclave

**1 aprile 2025**

**A cura di Yuri Di Prodo**

[Archivio delle newsletter precedenti](https://yuridiprodo.github.io/pages/newsletter.html)

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Grazie per aver aperto questa pagina! Giunto al quarto numero, forse sto cominciando a trovare la quadra per la newsletter. Pensavo: perché non dedicarla alla raccolta di quei fatti che, tra un numero e l'altro, stanno ridefinendo il nostro futuro? Così diventa una specie di linea temporale per ricordare, scorrendo poi nei numeri addietro, quel che è successo in un dato momento storico.

È un'idea, ma intanto il numero che state leggendo farà proprio questo: fissare quel che di più rilevante è accaduto tra il numero precedente e oggi. E quindi in questa occasione si parlerà di meritocrazie interstellari, di anagrafe per prelati e del kit dei guerrieri veri, tra le altre cose.

Nel frattempo vi ricordo che indipendentemente da quel che diventerà nel corso dei prossimi numeri, *IMMERSIONI~* rimane una newsletter gratuita. Ma potete comunque farmi sapere che vi piace contribuendo al suo futuro [passando per di qui​](https://amzn.to/4h31dBJ) quando comprate le vostre cose su Amazon. Se poi volete esagerare potreste persino procedere con una donazione diretta [su PayPal](http://paypal.me/yuridiprodo) in "modalità Amici".

Buona lettura.

---
<p id="20250401n"></p>

> *«La tirannia non si identifica necessariamente con un individuo, ma con un'idea.*
> 
> <mark class="has-inline-color" style="background-color: #d7d7d7; color: black; font-weight: normal;">*Così voi vivreste sotto la tirannia di un'idea?*</mark>
> 
> *Proprio così.*
> 
> <mark class="has-inline-color" style="background-color: #d7d7d7; color: black; font-weight: normal;">*E di che idea si tratta?*</mark>
> 
> *Quella del politicamente corretto, ovvio.»*

Da un dialogo del racconto [Middle England](https://amzn.to/4eG35zt) di Jonathan Coe

![Un fotogramma del video pubblicato dalla commissaria UE Hadja Lahbib il 26 Marzo 2025 sul suo profilo Twitter/X](borsetta-eu.jpg)

#### Editoriale

I vertici degli USA hanno pianificato i raid sullo Yemen del 15 marzo tramite chat. Manco stessero organizzando una pizza tra amici. Comunque, c'erano praticamente tutti tranne Trump: il vicepresidente *JD Vance*, il segretario di Stato *Marco Rubio*, il segretario alla Difesa *Peter Hegseth*, il consigliere alla Sicurezza Nazionale *Michael Waltz*, la direttrice dell'intelligence nazionale *Tulsi Gabbard*, il direttore della CIA *John Ratcliffe*. E, probabilmente per errore, hanno inserito anche il direttore della rivista The Atlantic, *Jeffrey Goldberg*. Inizialmente il giornalista pensava fosse uno scherzo e non ci ha badato. Ma quando gli attacchi iniziavano per davvero, si è preso una settimana di tempo per fare le dovute verifiche. Poi ha parlato. Prima [qui](https://www.theatlantic.com/politics/archive/2025/03/trump-administration-accidentally-texted-me-its-war-plans/682151/), poi [qua](https://www.theatlantic.com/politics/archive/2025/03/signal-group-chat-attack-plans-hegseth-goldberg/682176/). Eppure c'è qualcosa che non torna.

Insomma: questa fuga di notizie è davvero un errore? oppure si tratta di un atto di spionaggio? o magari è stata intenzionale, per lanciare messaggi ad amici e nemici senza davvero assumersene la responsabilità?

Anche perché in uno degli scambi di battute che hanno preceduto il raid aereo sullo Yemen, JD Vance non approva perché un'azione militare nel Mar Rosso «sarebbe incoerente con il messaggio che vogliamo lanciare agli europei» datosi che nel Canale di Suez passa appena il 3% del traffico marittimo statunitense mentre il 40% è destinato all'Europa. Lui ci chiama "scrocconi", Hegseth preferisce usare l'aggettivo "patetici". Tra le chat a un certo punto compare anche un anonimo funzionario dell'amministrazione chiamato con le sigle MS dicendo che Trump avrebbe "dato luce verde" all'attacco chiedendo però anche di comunicare «chiaramente a Egitto ed europei che cosa vogliamo in cambio» e che «dobbiamo pensare al modo con cui dar seguito a queste richieste. Perché, se l'Europa non dovesse darci nulla in cambio, allora che facciamo?». Come se l'alleanza con gli Stati uniti fosse un servizio privato.

#### Furbescamente giovane

Un cardinale africano ha [spostato](https://www.repubblica.it/cronaca/2025/03/12/news/conclave_2025_cardinale_ouedraogo_burkina_faso-424058780/) la sua data di nascita: è nato il 25 gennaio 1945, adesso invece risulta 31 dicembre 1945. Così in caso di conclave nel corso del 2025 potrà parteciparvi perché "avrebbe" meno di ottant'anni. E non è l'unico. L'anno scorso un altro cardinale africano [ha cambiato](https://www.avvenire.it/chiesa/pagine/il-cardinale-kenyota-njue-potra-partecipare-al-conclave-fino-a-gennaio-2026) anno di nascita, dal 1944 al 1946, quindi anche lui sarebbe dentro. Cosa non si fa per sentirsi giovani!

#### Meritocrazia

Dall'[Ansa](https://www.ansa.it/canale_scienza/notizie/spazio_astronomia/2025/03/25/la-prima-donna-sulla-luna-cancellata-dal-sito-della-nasa-_63bc1e31-4e9c-4d4d-8b1e-b923e269e98f.html): «Seguendo le nuove direttive della Casa Bianca contro le politiche per la diversità e l’inclusione, il sito della Nasa ha rimosso i testi relativi al programma Artemis in cui si citava l’obiettivo di far atterrare la prima donna, la prima persona di colore e il primo astronauta non americano sulla Luna. È stata anche rimossa la graphic novel per ragazzi First Woman, che immaginava la storia della prima astronauta donna sulla Luna, il personaggio di fantasia Callie Rodriguez, a capo di un equipaggio all'insegna dell'inclusività». Così adesso le persone da mandare in spedizione saranno scelte in base alle proprie capacità anziché per il sesso, per il colore della pelle o per la nazionalità. Quindi per meritocazia: roba poco inclusiva.

#### Il bianco è nero

È martedì 11 Marzo e mi sto appuntando il fatto di oggi: l'Ucraina ha attaccato Mosca con almeno 337 droni. Si contano 3 morti. L'[ANSA](https://www.ansa.it/sito/notizie/topnews/2025/03/11/kiev-attacco-con-droni-a-mosca-serve-a-incentivare-la-tregua_f15be85d-0200-485b-9d6c-b41463beca30.html) lo titola così: «Kiev, attacco con droni a Mosca serve a incentivare la tregua». *Serve a incentivare la tregua*. Torniamo al discorso che facevo nella [newsletter precedente](https://yuridiprodo.github.io/newsletter/03.html) su "La Guerra è Pace" di Orwell, ma con una piccola postilla: si sta scherzando col fuoco.

#### Oltre al danno, la beffa

Trovo curioso il fatto che, tra le migliaia di possibilità, le nuove funzioni di elaborazione delle immagini di ChatGPT stiano facendo scalpore per la capacità di imitare con estrema precisione la tecnica di disegno dello Studio Ghibli. Non perché può replicare altrettanto bene le tecniche di pittura di Michelangelo o i disegni di un qualche cartone animato famoso. Invece, guarda caso, se ne parla senza sosta e ovunque proprio per i risultati prodotti nello stile di *Hayao Miyazaki*, che aveva a suo tempo [espresso](https://www.youtube.com/watch?v=Z4tAEcKQ0rM&ab_channel=XEU) tutto il suo disappunto definendo l'impiego della IA nel disegno «un oltraggio alla vita stessa. Sento che ci stiamo avvicinando alla fine dei tempi. Noi esseri umani stiamo perdendo la fiducia in noi stessi». Oltre ad essere pienamente d'accordo con lui, a me sembra invece una deliberata provocazione di Open AI, di cui il suo amministratore delegato Sam Altman è maestro nelle strategie di marketing. E infatti ecco che tutti i giornali pubblicano la notizia delle novità di ChatGPT attraverso la loro rivisitazione in stile Ghibli: dall'impiccagione di [Saddam Hussein](https://www.reddit.com/media?url=https%3A%2F%2Fpreview.redd.it%2Fthe-map-prefigures-the-territory-ai-saddam-hussein-ghibli-v0-t54whfzf48re1.jpeg%3Fauto%3Dwebp%26s%3Df9653e9cc2d0fc44eefbe75f37e58d587bb1ad90) all'attacco alle [Torri Gemelle](https://x.com/uncledoomer/status/1904866916482560448). Persino la Casa Bianca (la Casa Bianca!) a un certo punto ha [tradotto](https://x.com/WhiteHouse/status/1905332049021415862) nello stile di Miyazaki le fotografie dell'arresto di Virginia Basora-Gonzalez, la donna recentemente accusata di spaccio di fentanyl. Ognuno, a ben vedere, col suo messaggio che si contrappone nettamente all’ethos di Studio Ghibli, sia sul piano politico che su quello tecnico.

---

# <mark class="has-inline-color" style="background: rgb(238, 252, 0); color: black; font-weight: 700;">Pausa caffè ☕️</mark>

Questa è una newsletter libera e gratuita per tutti. Se volete supportare il tempo che passo a raccogliere e scrivere le notizie, potete farlo [in due modi](https://yuridiprodo.github.io/pages/help.html)

<form action="https://amzn.to/43xk83Y" target="_blank" style="text-align: center;">
  <button style="background-color: orange; color: black; border: none; padding: 10px 20px; cursor: pointer;">
    <strong>Con questo numero in REGALO 3 MESI di Amazon Music Unlimited</strong>
  </button>
</form>

---

#### Due rette parallele: stipendi UE e riarmo

Da aprile oltre 60.000 dipendenti delle istituzioni dell'UE [riceveranno](https://www.bild.de/politik/ausland-und-internationales/mehr-geld-eu-mitarbeiter-bekommen-7-gehaltserhoehung-in-3-jahren-67dfebfacee69c613c2d19b2) più soldi: è il settimo aumento di stipendio dall'inizio del 2022. Un esempio: lo stipendio base della presidente Ursula von der Leyen aumenterà di oltre 2.700 €, arrivando a circa 34.800 € al mese. I commissari dell'UE guadagneranno circa 28.400 €, ovvero 2.200 € in più del precedente stipendio.
Nel frattempo il piano ReArm Europe sarà [finanziato](https://www.ansa.it/sito/notizie/mondo/europa/2025/03/04/von-der-leyen-presenta-rearm-europe-piano-da-800-miliardi-per_29c9cb40-817d-4fb6-8d60-fe3be4271387.html) attraverso il bilancio nazionale e il riorientamento delle spese (togliendo soldi a sanità, scuola e ricerca, giusto per citarne qualcuna). Se ci sarà il bisogno, anche emettendo debito comune (come i Recovery Fund durante la pandemia). In ogni caso, coi soldi dei cittadini. Non certo con gli aumenti appena fissati ai piani alti.

#### E allora armiamoci...di borsetta

*Hadja Lahbib*, commissaria UE all'Uguaglianza e alla Gestione delle crisi, [ci fa vedere](https://x.com/hadjalahbib/status/1904858985972351264) la sua borsetta per sopravvivere alle prime 72 ore in caso di guerra. Musica e toni ironici sono quelli che ritroveremmo facilmente in un corto di Stanlio e Ollio, ma è tutto vero: l'invito della UE è a [prepararne una anche noi](https://europa.eu/newsroom/ecpc-failover/pdf/ip-25-856_it.pdf) al più presto per non farci trovare impreparati in caso di emergenza. Cosa mettere dentro? Occhiali, radio, torcia, acqua, medicine, documenti, fiammiferi, coltellino svizzero, soldi in contanti (perché la carta di credito durante una crisi "è solo un pezzo di plastica") e un mazzo di carte (perché anche sotto le bombe ogni tanto bisogna distrarsi). Tutto scherzoso, dicevo, perché non dobbiamo spaventarci, come dimostra anche il fatto che la commissaria si è presentata in indumenti eleganti e non in mimetica. D'altronde è solo una guerra. Che sarà mai.

#### Democra-cosa?

In Romania la Corte Costituzionale ha [escluso](https://www.ansa.it/sito/notizie/mondo/europa/2025/03/11/georgescu-escluso-da-elezioni-romania-col-fiato-sospeso-_153325d7-37ad-451f-b6af-340533dbd59e.html) Georgescu dalle elezioni. Giusto per mettere i puntini sulle "i", cito da Wikipedia: «La Costituzione della Romania, del 1991 e riformata nel 2003, proclama la Romania una repubblica democratica e sociale, che deriva la sua sovranità dal popolo». Alla faccia della democrazia.

#### Lobbying facile facile

Secondo quanto emerso da un'[inchiesta](https://www.ftm.eu/articles/how-huawei-lobbying-campaign-in-europe-went-rogue) della polizia giudiziaria belga, è dal 2021 che una decina di europarlamentari ed ex europarlamentari verrebbe sistematicamente corrotta per favorire gli interessi di Huawei presso le istituzioni europee. Avvalendosi di regali di valore come smartphone, biglietti per eventi sportivi e viaggi si convincevano queste persone a darsi da fare per contrastare gli sforzi degli Stati Uniti nel marginalizzare la multinazionale cinese nel mercato europeo. Non mi stupisco: c'è chi ha fatto molto di più per molto meno (ricordate [il gelato gratis?](/newsletter/03.html)).

### Le ultime tre dal [Blog ~](https://yuridiprodo.github.io/)

- [Cosa fanno gli schermi al nostro cervello, e come evitarlo](https://yuridiprodo.github.io/articles/2025-03-26-smartphone-salute-cervello.html) Gli effetti negativi sono insidiosi perché sul momento non si vedono: ce ne accorgiamo quando è ormai troppo tardi
- Forse non lo sai ma il registro elettronico sta educando tuo figlio. E proprio [sotto il tuo naso](https://yuridiprodo.github.io/articles/2025-03-17-registro-elettronico.html)
- [Non è troppo tardi per guardare il mondo con gli occhi di un bambino](https://yuridiprodo.github.io/articles/2025-03-14-nove-doni.html). Gli insegnamenti di un mieloma mai accettato ma solo accolto, perché l'accettazione è già una sconfitta. E Giovanni Allevi è un guerriero

> *«All’uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un’opera di interesse comune»*. Seneca, [De otio, III, 5](https://amzn.to/3Ei4aQN)

<mark class="has-inline-color" style="background: rgb(238, 252, 0); color: black; font-weight: 700;">-FINE-</mark>

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [​in due modi​](https://yuridiprodo.github.io/pages/help.html)