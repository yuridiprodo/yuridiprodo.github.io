# IMMERSIONI ~ 01
#### 1 febbraio 2025
#### A cura di Yuri Di Prodo

[Archivio delle newsletter precedenti](https://yuridiprodo.github.io/pages/newsletter.html)

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Grazie per aver aperto questa pagina! Lo sapevate che questa newsletter è gratuita? Se vi piace, potete contribuire al futuro dei prossimi numeri anche semplicemente [passando per di qui​](https://amzn.to/4h31dBJ) quando comprate le vostre cose su Amazon.

Intanto, buona lettura.

---

> *«Solo un cambiamento dell'atteggiamento individuale potrà portare con sé un rinnovamento dello spirito delle nazioni. Tutto comincia con l'individuo»*.  [Carl Gustav Jung](https://amzn.to/42AvFPx)

(praticamente tutto l'opposto della società attuale, che si insinua nella psicologia dei singoli per omologare le masse)

![Onda Libera ~ immagine di copertina](/img/onda-libera-sfondo-stretto.jpg)

# Pronti, partenza, via!

Perché anche [la Newsletter](https://yuridiprodo.substack.com)? non erano già abbastanza [il Blog](https://yuridiprodo.github.io/) e [il canale Telegram](https://t.me/yuridiprodo)?

Ho sempre immaginato il blog come un posto dove poter pubblicare le cose più lunghe e ragionate; mentre al contrario il canale Telegram dovrebbe essere lo spazio che raccoglie quelle che scrivo di getto. Il problema era: dove metto tutto il resto?

Perché di storie da raccontare ce ne sono ancora tante, ma magari non così importanti da meritarsi un posticino nel blog; che poi si rischia di offuscare tutto il resto. Però anche il canale Telegram non andava bene: vuoi perché non sono sempre testi abbastanza brevi da poter occupare un solo messaggio, oppure perché non così urgenti da doverli condividere subito. Se poi le cose da dire in un solo giorno sono più di una, l'ultima cosa che vorrei per me stesso è venire interrotto dal continuo trillare del telefono; figuriamoci quindi se farei una cosa del genere ai miei lettori.

Ecco quindi il motivo della Newsletter: una letterina che spedisco quando è pronta, senza ritmi o scadenze prefissate (che poi le cose spontanee sono sempre le più belle). Dentro ci trovate tutte quelle storie che non finiscono sul Blog o su Telegram, ma che non dovreste assolutamente perdervi.

E siccome a conti fatti è una email, ve la ritrovate nella casella di posta elettronica senza dover far nulla. Se poi vi piace, inoltratela pure a chi credete possa interessare!

Cominciamo.

# Scoperte del mondo

Secondo l’Organizzazione Meteorologica Mondiale la temperatura media globale della superficie terrestre [nel 2024 è stata di 1,55°C superiore](https://wmo.int/media/news/wmo-confirms-2024-warmest-year-record-about-155degc-above-pre-industrial-level) a quella registrata nel 1850.
Certo, perché nel 1850 le stazioni meteo erano le stesse di oggi, dotate di strumentazione con la medesima sensibilità e sottoposte ad analoghe esposizioni al Sole. Ovviamente senza fonti di calore (tipo l'asfalto) che avrebbero potuto influenzarne la misurazione. E non parliamo poi della posizione o dell'urbanizzazione.
Inchiniamoci alla Scienza.

Adesso [anche la CIA](https://www.repubblica.it/esteri/2025/01/25/news/origine_covid_cia_probabile_fuga_laboratorio-423961945/) ritiene che la pandemia possa essere stata causata da una fuga da laboratorio di Wuhan. Fingiamo stupore.

# Il domani in zona Euro...

[Un'inchiesta giornalistica](https://www.ansa.it/sito/notizie/mondo/2025/01/22/scoppia-lo-scandalo-delle-lobby-green-per-appoggiare-le-riforme-timmermans_28321f41-5d62-4dbd-b686-33dfeb7723df.html) rivela che l'UE ha pagato ong per fare lobby a favore delle politiche ambientali dell'ex commissario Timmermans. Fingiamo stupore parte seconda.

Sorveglianza di massa, [via libera dall’Europa](https://www.ilfattoquotidiano.it/in-edicola/articoli/2025/01/22/sorveglianza-di-massa-via-libera-dalleuropa/7846420/amp/). Vi presento i valori dell'Unione Europea.

La Commissione europea ha [autorizzato](https://www.ansa.it/europa/notizie/rubriche/agroalimentare/2025/01/20/lue-autorizza-luso-della-farina-di-larve-trattata_0f173b1e-aabd-49e1-8d26-5fd5c1164155.html) all'immissione in commercio della polvere di larve intere di Tenebrio molitor (larva gialla della farina) trattata con raggi UV, inserendola tra i "nuovi alimenti" dell'UE. Bon appétit.

# ..e l'oggi a casa Nostra

Una delle tante perle del Nuovo Codice della Strada di Salvini: multa fino a 4.000 € se presti l'auto [senza delega](https://www.brocardi.it/notizie-giuridiche/nuovo-codice-della-strada-multa-quasi-euro-presti-auto-senza-delega/5021.html). Come come come?

Le Zone Rosse ci sono piaciute talmente tanto che, in attesa di una nuova pandemia, [le stiamo riciclando](https://www.lindipendente.online/2024/12/31/la-nuova-mossa-securitaria-del-viminale-zone-vietate-a-chi-ha-precedenti-penali-nelle-citta/) a Milano per escludere soggetti pericolosi "a tutela della sicurezza urbana e degli spazi pubblici cittadini". La Cina ci fa un baffo.

# Evoluzione

Siccome non siamo ancora pronti per [la carne sintetica](https://www.unidprofessional.com/legge-carne-sintetica-cosa-vieta-ddl/) (perché, dovremmo?), stanno lavorando ad un'alternativa. Si chiama Hilda, la mucca geneticamente modificata per [scorreggiare meno delle altre](https://www.agi.it/scienza/news/2025-01-02/nasce-hilda-la-mucca-che-non-inquina-geneticamente-modificata-29383960/). Così salviamo il clima. Pensate: le puzzette delle vacche rappresentano il 5% delle emissioni di gas serra in tutto il mondo. Ci sarebbe da ridere, se non fosse che c'è da piangere.

# <mark class="has-inline-color" style="background: rgb(238, 252, 0); color: black; font-weight: 700;">Pausa caffè ☕️</mark>

Questa è una newsletter libera e gratuita per tutti. Se volete supportare il tempo che passo a raccogliere e scrivere le notizie, potete farlo [in due modi](https://yuridiprodo.github.io/pages/help.html)

<form action="https://amzn.to/4gjMxx6" target="_blank" style="text-align: center;">
  <button style="background-color: orange; color: black; border: none; padding: 10px 20px; cursor: pointer;">
    <strong>Per te, Amazon Prime è GRATIS per 30 giorni</strong>
  </button>
</form>

# Democrazie

Qualora vi foste persi l'intervista di Mark Zuckerberg (il fondatore di Facebook) pubblicata [sul canale YouTube](https://www.youtube.com/watch?v=7k1ehaE0bdU) di Joe Rogan, vi faccio notare che intorno al [minuto 8:05](https://youtu.be/7k1ehaE0bdU?t=480) circa ci fa sapere che: «...durante l'amministrazione Biden, quando cercavano di lanciare il programma vaccinale. Ora, io sono generalmente favorevole alla distribuzione dei vaccini: penso che, nel complesso, i vaccini siano più positivi che negativi. Ma credo che, mentre promuovevano quel programma, cercassero anche di censurare chi lo criticava. Ci hanno spinto fortemente a rimuovere cose che, onestamente, erano vere, no? Ci hanno praticamente detto di eliminare qualsiasi cosa dicesse che i vaccini potessero avere effetti collaterali». Alla faccia della democrazia.

# Le ultime quattro dal [Blog ~](https://yuridiprodo.github.io/)

1. Sono 80 anni che celebriamo la Giornata della Memoria, e quest'anno ha molto a che fare [col messaggio per il Giubileo della Comunicazione](https://yuridiprodo.github.io/articles/2025-01-27-memoria-corta.html);
2. Il Potere oggi [funziona così](https://yuridiprodo.github.io/articles/2025-01-23-strutture-di-permesso.html), e la maggior parte delle persone non lo sa ancora;
3. Guarda caso, due anni fa Apple brevettava [il suo Alcolock](https://yuridiprodo.github.io/articles/2025-01-20-alcolock.html);
4. Comodità e Sicurezza: due parole con cui ci hanno fatto accettare il controllo. Di più, ci hanno reso la schiavitù perfino desiderabile. [Una conferma](https://yuridiprodo.github.io/articles/2025-01-11-comodita-sicurezza.html).

> *«All’uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un’opera di interesse comune»*. Seneca, [De otio, III, 5](https://amzn.to/3Ei4aQN)

<mark class="has-inline-color" style="background: rgb(238, 252, 0); color: black; font-weight: 700;">-FINE-</mark>

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [​in due modi​](https://yuridiprodo.github.io/pages/help.html)