# IMMERSIONI ~ 02
## Ieri Terzani, oggi Barbero, domani IA
#### 16 febbraio 2025
#### A cura di Yuri Di Prodo

[Archivio delle newsletter precedenti](https://yuridiprodo.github.io/pages/newsletter.html)

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Grazie per aver aperto questa pagina! L'ho già scritto nel primo numero, ma lo ripeto perché non si sa mai: *IMMERSIONI~* è una newsletter gratuita che vi racconta tutte quelle storie che non dovreste perdervi. In questo numero ci trovate perfino alcuni consigli di cui fare tesoro: arrivano nientepopodimenoche dallo storico Alessandro Barbero e dal compianto Terzani. E si, anche di intelligenza artificiale, perché di questi tempi se ne parla poco, nevvéro?

Come sempre, se vi piace sappiate che potete contribuire al futuro dei prossimi numeri anche semplicemente [passando per di qui​](https://amzn.to/4h31dBJ) quando comprate le vostre cose su Amazon.

Intanto, buona lettura.

---

> La prima Legge fondamentale della stupidità: "Sempre e inevitabilmente ognuno di noi sottovaluta il numero di individui stupidi in circolazione" - Dal saggio [Le leggi fondamentali della stupidità umana](https://amzn.to/41ecEBd) di Carlo Maria Cipolla

![Marcia per la vita, foto di Yuri Di Prodo](marcia-vita.jpg)

### Buone notizie

**Libertà**

Sono passati otto mesi da quando Julian Assange è stato liberato, e ancora non mi sembra vero. In un mondo normale infatti in prigione ci sarebbero dovuti finire gli Stati Uniti, mentre a lui avremmo dovuto erigere un monumento a memoria del Vero Giornalismo. [Sappiamo tutti com'è andata](https://yuridiprodo.github.io/articles/2024-06-27-assange-libero.html). Adesso sta [cercando](https://www.lindipendente.online/2025/02/09/la-nuova-vita-di-julian-assange-intervista-esclusiva-al-fratello/) di recuperare il tempo perso. Buona vita, caro Julian.

### Sulla Striscia

**Specchio riflesso**

"Giovedì il presidente degli Stati Uniti ha firmato un ordine esecutivo con cui ha imposto sanzioni contro la Cpi [...] il riferimento è al mandato d’arresto internazionale emesso a novembre dalla Corte contro il primo ministro israeliano Benjamin Netanyahu e contro l’ex ministro della Difesa Yoav Gallant".
[Un esempio](https://www.rainews.it/articoli/2025/02/trump-sanziona-la-corte-penale-internazionale-decisione-contro-mandato-di-arresto-per-netanyahu-ef11e009-129c-4965-9a73-97da6fcbae02.html) che dovrebbe rendere le cose un filo più chiare a chi, in Trump, vede la salvezza del mondo. Solo perché contrario ad aborto, eutanasia e ideologia gender (posizioni condivisibili, ci mancherebbe).
Eppure, anche lui manda avanti il programma impostogli dall'alto. Destra o Sinistra, o per dirla all'americana, Democratici e Repubblicani, sono solo i due lati della stessa medaglia. Fini esclusivamente al controllo della popolazione, portata a credere che attraverso il passaggio da uno all'altro, possa avvenire una qualche sorta di cambiamento. Il Divide Et Impera degli antichi romani funziona ancora benissimo. Tutto cambia perché nulla cambi.

**È per il tuo bene, ci mancherebbe**

[Sembra](https://www.foxnews.com/video/6368624897112) il giochino di parole che si fa da ragazzini, quando si omettono i particolari per poi poter affermare con sincerità "ma io non avevo mai detto che...bensì solo che...". Ci aveva promesso la fine della guerra e forse potrebbe anche riuscirci, ma mica aveva specificato come. Pensate: i palestinesi "non avranno il diritto a tornare nelle loro case perché vivranno in alloggi di gran lunga migliori". Come dire: non ti dò la torta perché poi potrebbe venirti il diabete.

**Border line**

A volte lo richiedono le mogli, delle altre i genitori stessi: fatto sta che dall'attacco di Hamas del 7 ottobre 2023 viene estratto lo sperma dai testicoli dei cadaveri dei soldati israeliani morti in battaglia. Per dare un futuro al ramo di quella famiglia, [dicono](https://www.nytimes.com/2024/11/20/business/israel-soldiers-sperm.html). Anche senza consenso preventivo.

### Tu si nat in Italy

**Perspicacia**

Anche il [Corriere della Sera](https://www.corriere.it/economia/innovazione/25_gennaio_20/cliniche-per-pochi-perche-l-aiuto-medico-per-avere-un-figlio-a-40-anni-e-il-nuovo-status-symbol-in-italia-ad65cdaa-c39c-4ab0-bc23-9ca60b802xlk.shtml) si è accorto che in Italia abbiamo un problema chiamato denatalità. La soluzione? fare i figli in provetta. E allora giù contro i costi proibitivi, dimenticandosi tutto il resto. Ad esempio che i danni psicofisici per madre e figlio sono tanti (e ben [documentati](https://www.newdailycompass.com/it/danni-costi-e-figli-prodotti-la-pma-nei-lea-e-unassurdita)). Oppure che i metodi naturali sono più [efficaci](https://www.tempi.it/metodi-naturali-come-rimedio-all-infertilita-hanno-successo-nel-71-per-cento-dei-casi/) nel risolvere i problemi di fertilità.
D'altronde sarebbe troppo semplice smetterla col propagandare l'individualismo e le teorie gender per tornare a parlare di Famiglia. Di più: offrendo agli italiani supporto a trecentosessanta gradi affinché facciano i figli a letto e all'età giusta (caro Corriere, ti svelo un segreto: questo metodo ha migliaia di anni, è gratis e pure divertente).

**Come se avesse vinto Kamala**

La Toscana è la prima regione italiana a [legalizzare](https://www.consiglio.regione.toscana.it/upload/crt/interrogazioni/11/PDL0005.PDF) il suicidio assistito. L'ospedale Mazzoni di Ascoli Piceno invece è il primo nelle Marche a [praticare](https://prochoice.it/2025/01/13/ad-ascoli-piceno-aborto-farmacologico-fino-a-9-settimane-le-attiviste-esultano-e-chiedono-quando-negli-altri-ospedali-e-quando-il-misoprostolo-a-domicilio/) l'aborto farmacologico. Che bel Paese. Superata da tempo la fase “inconcepibile”, l’idea del cosiddetto suicidio assistito ha ora oltrepassato anche il livello “accettabile” e “ragionevole” ed è approdata alla legalizzazione.

**Chi va piano va sano e va lontano**

Alessandro Barbero è riuscito (forse troppo tardi, ahimè) là dove tutti gli altri hanno fallito: farmi appassionare alla Storia. Forse anche perché come spiega le cose lui, in pochissimi altri ci riescono. Lo ascolterei parlare per ore anche se si mettesse a parlare di papere di gomma. O come quando ha spiegato ad alcuni studenti il motivo legato alla sua assenza dai social network ([video](https://www.youtube.com/watch?v=jycpj7ghPy8), al minuto 23:40 circa). Il messaggio, forse proprio perché scontato, è illuminante: vivere cercando di fare soltanto le cose che ci divertono. E i social, che invece non fanno altro che rubarci il tempo, sono tutt'altro che divertenti. Quindi? buttare via tutto per riscoprire il valore del tempo, della riflessione, della lentezza.

### Dal mondo dei bit

**Autocensura**

I chatbot (ovvero le intelligenze artificiali che rispondono alle domande come fossero esseri senzienti) sono una novità degli ultimi anni e fino ad oggi ci avevano stupito per quello che erano in grado di dirci. La DeepSeek cinese è probabilmente la prima ad apparire più interessante per quello che invece si rifiuta di dire. Come quando gli è stato [chiesto](https://www.ncregister.com/news/what-deepseek-ai-says-about-christianity) come fare per poter vivere da cristiani in Cina.

**Ricerca Profonda**

Ricerca Profonda, ovvero Deep Seek, l'intelligenza artificiale cinese che sta facendo parlare molto di sé. Il motivo? è [la prova provata](https://www.bloomberg.com/opinion/articles/2025-01-27/china-s-ai-deepseek-shows-silicon-valley-s-huge-blindspot) che in questo campo la vittoria dell'America è tutt'altro che scontata. Pensate: offre le stesse prestazioni dello statunitense ChatGPT ma richiede una potenza di calcolo inferiore e costa molto meno. Per altro gli sviluppatori hanno reso l'intero codice pubblico e accessibile a chiunque voglia studiarlo, migliorarlo o usarlo.

**Dietrofront**

Quando nel 2018 il Pentagono lanciò il [Project Maven](https://www.wired.com/story/google-responsible-ai-principles/), Google prese subito le distanze dichiarando che non avrebbe sviluppato tecnologie IA per potenziare armi o sistemi di sorveglianza. Indovinate un po'? L'azienda ha appena cancellato questa restrizione auto-imposta dall'elenco dei suoi principi sulla IA. Il [motivo](https://www.businessinsider.com/google-employees-slam-company-after-it-ditches-ai-weapons-pledge-2025-2)? Vuole adattarsi "a un contesto geopolitico in evoluzione e collaborare con governi e aziende per garantire la sicurezza nazionale". Sono tutti in allarme, ma vi stupirò: questo potrebbe essere il male minore. I rischi sono [ben altri](https://yuridiprodo.github.io/articles/2025-01-08-ia-catastrofe.html).

---

# <mark class="has-inline-color" style="background: rgb(238, 252, 0); color: black; font-weight: 700;">Pausa caffè ☕️</mark>

Questa è una newsletter libera e gratuita per tutti. Se volete supportare il tempo che passo a raccogliere e scrivere le notizie, potete farlo [in due modi](https://yuridiprodo.github.io/pages/help.html)

<form action="https://amzn.to/3QiAGET" target="_blank" style="text-align: center;">
  <button style="background-color: orange; color: black; border: none; padding: 10px 20px; cursor: pointer;">
    <strong>Con questo numero in regalo 30 giorni di abbonamento Audible</strong>
  </button>
</form>

---

### Sveglia Occidente

**Il superfluo ci salverà**

Ora c'è la [conferma](https://www.thelancet.com/journals/lanplh/article/PIIS2542-5196(24)00310-3/fulltext) del Lancet: il modello capitalista su cui si basa il sistema economico globale non solo è insostenibile, ma anche svantaggioso e dannoso per tutti. Va ripensato, e alla svelta. Suggerisco di iniziare col fare nostro lo stile di vita del buon Terzani, quando passeggiava per le corsie dei negozi [dicendo](https://yuridiprodo.github.io/articles/2023-11-20-il-digiuno-rende-liberi.html) "guarda quante cose di cui non ho bisogno!" Basterebbe che lo interiorizzassimo tutti per fottere [quell'1%](https://yuridiprodo.github.io/articles/2024-11-14-inquinamento-super-ricchi.html) di super-ricchi e obbligare il mondo a cambiare rotta.

**Amaro**

[Sorpresa](https://www.reuters.com/business/us-defense-department-contract-inaccurately-represented-social-media-says-2025-02-13/): Reuters, una delle agenzie di stampa più influenti al mondo, ha ricevuto 9 milioni di dollari dal Pentagono per progetti di «ingegneria sociale attiva e inganno sociale su larga scala». I finanziamenti stati [scaglionati](https://www.usaspending.gov/award/CONT_AWD_FA865018C7886_9700_-NONE-_-NONE-) tra la fine del 2018 e il 2022, e il programma è entrato a pieno ritmo nel 2020. Ergo, sono stati fatti esperimenti di "ingegneria sociale su larga scala" nel pieno della pandemia. Ah, il Pentagono [finanzia](https://investors.modernatx.com/news/news-details/2013/DARPA-Awards-Moderna-Therapeutics-a-Grant-for-up-to-25-Million-to-Develop-Messenger-RNA-Therapeutics/default.aspx) anche la ricerca sui farmaci a mRNA fin dal 2013. I puntini li lascio unire a voi.

**Dissonanze cognitive**

A inizio mese, in un discorso all’università di Marsiglia, il presidente della Repubblica Sergio Mattarella ha [paragonato](https://www.corriere.it/politica/25_febbraio_05/mattarella-l-aggressione-all-ucraina-come-il-progetto-terzo-reich-sul-cyberspazio-attenzione-agli-usurpatori-democratici-8bb1e85e-f8a6-4e83-88e9-5057f4c3bxlk.shtml) la Russia al Terzo Reich nazista per via del suo attacco all’Ucraina.
La portavoce del ministero degli Esteri russo Maria Zakharova ha [commentato](https://t.me/MariaVladimirovnaZakharova/9823) così: «Il nostro Paese è stato sottoposto a un attacco mostruoso da parte della Germania di Hitler. Il nostro Paese non solo è stato in grado di espellere il nemico dal suo territorio, ma lo ha anche riportato indietro, distruggendolo. E allo stesso tempo ha liberato l’Europa dal nazismo e dal fascismo». Il presidente italiano «dovrebbe riflettere sul fatto che oggi l’Italia, insieme ad altri paesi della Nato, sta dotando il regime terrorista e neonazista di Kiev in Ucraina di armi moderne e mortali, sostenendo così incondizionatamente il regime criminale in tutti i suoi misfatti. Tutto ciò che Mattarella ha detto durante la sua lezione all’Università di Marsiglia offende la memoria, non solo di tutti gli italiani che hanno combattuto contro il fascismo, ma anche di tutti coloro che conoscono la storia e non accettano queste inaccettabili e criminali analogie».
Indovinate per quale dei due discorsi si è [indignata](https://www.rainews.it/video/2025/02/ucraina-russia-reazioni-politiche-zacharova-contro-mattarella-video-tg3-4bf3d397-6ae3-44a8-99d7-75ef1fd92a3c.html) la politica italiana.

### Le ultime due dal [Blog ~](https://yuridiprodo.github.io/)

1. [Apple, specialista nel vendere desideri](https://yuridiprodo.github.io/articles/2025-02-15-vendere-desideri.html) Così si alimenta soltanto una infelicità permanente, tuttavia necessaria per la sopravvivenza del proprio business
2. No, l'omosessualità nella Grecia Antica non era considerata normale: [una conferma dallo stesso Platone](https://yuridiprodo.github.io/articles/2025-02-07-platone.html) che viene (ormai troppo spesso) surrettiziamente tirato in ballo

> *«All’uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un’opera di interesse comune»*. Seneca, [De otio, III, 5](https://amzn.to/3Ei4aQN)

<mark class="has-inline-color" style="background: rgb(238, 252, 0); color: black; font-weight: 700;">-FINE-</mark>

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [​in due modi​](https://yuridiprodo.github.io/pages/help.html)