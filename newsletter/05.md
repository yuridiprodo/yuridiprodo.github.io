# IMMERSIONI ~ 05
## OMS, ovvero Ogni Minuto Sbagliamo. Oppure era Ogni Malanno è Sospetto?

**24 maggio 2025**

**A cura di Yuri Di Prodo**

[Archivio delle newsletter precedenti](https://yuridiprodo.github.io/pages/newsletter.html)

[Iscriviti a IMMERSIONI ~ la newsletter di Onda Libera ~](https://yuridiprodo.substack.com​)

Grazie per aver aperto questa pagina! E scusate il ritardo, ma vorrei continuare ad essere coerente con me stesso, oltre che con voi. Avevo detto (anzi, scritto, quando ho lanciato [il primo numero](https://yuridiprodo.github.io/newsletter/01.html)) che neppure la mia newsletter avrebbe ceduto ai dettami dell'Internet moderno, che impone scadenze alle uscite e ritmi serrati per macinare numeri e persone, con la seducente promessa di produrre un sempre maggior denaro. Che mondo orribile, quello che guarda soltanto ai soldi e al successo; non trovate? trattare gli esseri umani come oggetti di scambio. Come se fosse questa la nostra missione sulla Terra. Brrr. Giammai!

Che poi a me, di tutto quel che scrivo sul mio sito, nessuno dà un centesimo. Avete notato? Non c'è neppure un banner pubblicitario, nemmeno sponsor che pagano per spezzare i miei monologhi. Anche *IMMERSIONI~* è e continuerà ad essere una newsletter gratuita. Per tutti. Però se volete farmi sapere che vi piace allora sì che potete contribuire al suo futuro [passando per di qui​](https://amzn.to/4h31dBJ) quando comprate le vostre cose su Amazon. Se poi volete esagerare potreste persino procedere con una donazione diretta [su PayPal](http://paypal.me/yuridiprodo) in "modalità Amici".

Nel frattempo, buona lettura.

---

> *«Abbiamo passato 16 anni senza l'energia elettrica, in un rudere e con un generatore di corrente. Il generatore funzionava qualche ora al giorno, alla sera accendevo le candele; prima di dormire, per leggere avevo creato sul comodino una specie di cimitero di candele; quando con l'andare del tempo e la perdita di diottrie queste candele erano diventate veramente troppe ho buttato via i libri e ho imparato ad ascoltare la notte, a vedere senza bisogno della luce. Ho incominciato a muovermi attorno a casa con l'aiuto di pezzettini di carta bianchi che fissavo durante il giorno come punti di riferimento. Ora ci vedo bene di notte quanto di giorno e, cosa ancora più importante per un musicista, ho imparato ad ascoltare la musica della notte, i piccoli rumori. Senza l'elettricità ho imparato a conoscere più cose di quante ne avrei potute conoscere con la luce e lì ho incominciato a capire che tutti questi bisogni, queste necessità potrebbero essere solo la proiezione di bisogni indotti»*. - [Fabrizio De André](https://amzn.to/4chE8tK)

![OMS ovvero Ogni Malanno è Sospetto, una vignetta satirica](oms-logo-satira.jpg)

#### Editoriale

L'OMS ha [rifiutato](https://x.com/Marcolisei/status/1907090927878803803) di sedersi sul banco delle audizioni della Commissione Covid. [Chiamata](https://www.fratelli-italia.it/covid-rifiuto-oms-audizione-alimenta-dubbi-sul-suo-operato/) a rendere conto del suo operato attraverso un confronto democratico, ha [risposto](https://www.youtube.com/watch?v=IZ5iyJWjRl0) picche. La [giustificazione](https://presskit.it/2025/04/02/loms-si-rifiuta-di-andare-in-commissione-covid-fatto-grave-insinua-dubbi-sul-suo-operato-il-presidente-marco-lisei-volevamo-sapere-anche-perche-avevano-tardato-a-dichiarare-la-pandemia-e-sulle/)? «proteggere l’imparzialità e l'obiettività dell’OMS». Da cosa, non si capisce.

È ben chiaro invece che diversi paesi (Italia inclusa) hanno versato - e tutt'oggi versano ancora - milioni di Euro nelle sue tasche per finanziare la sua istituzione sovranazionale. A che pro, a questo punto, dovremmo cominciare a domandarcelo.

C'è [chi dice](https://www.radioradicale.it/scheda/755835/commissione-covid-loms-rifiuta-laudizione-intervista-a-marco-lisei) che così facendo l'OMS avrebbe perso l'occasione per dissipare tutte le accuse in merito alla sua mancata trasparenza e terzietà. Dovremmo invece vederla semplicemente per quel che è: la conferma di tutti quei dubbi e opacità che sono emersi nel corso degli ultimi cinque anni. Così, svanito l'ultimo spiraglio di credibilità, direi che è ormai giunto il momento di toglierle ogni autorità sul nostro paese.

Che poi, a proposito di finanziamenti all'OMS, ritengo sia utile dare uno sguardo a nomi e numeri [riportati](https://www.corriere.it/dataroom-milena-gabanelli/oms-coronavirus-bill-gates-cina-stati-uniti-europacomanda-davvero-covid-pandemia-5g-etiopia/8ca94b96-92dc-11ea-88e1-10b8fb89502c-va.shtml) dal *Corriere* per conoscere chi, di fatto, ci comanda attraverso questa organizzazione: dei 5,6 miliardi di dollari che l'OMS ha come budget, 4,6 miliardi ([4 su 5](https://www.europarl.europa.eu/doceo/document/E-9-2020-000327_IT.html)) arrivano da "soggetti privati" come "contributi volontari"; di questi, ben 4,3 miliardi (il 93%) devono essere destinati a "progetti specifici decisi dai donatori". Chi sono questi donatori? principalmente, la Bill & Melinda Gates Foundation. Guarda caso, un'organizzazione nata nel 2000 per diffondere "l'immunizzazione per tutti" attraverso i vaccini.

#### Come lavarsi le mani, spiegato bene

Per restare in tema, giusto qualche giorno fa è stato [approvato](https://www.ansa.it/canale_saluteebenessere/notizie/sanita/2025/05/20/oms-adottato-storico-accordo-sulle-pandemie_8776b091-ecc6-4576-9bb0-f2c305115ed1.html) il piano globale pandemico dell'OMS. Come se ce ne fosse il bisogno. Voglio dire, con l'ultima pandemia gli è stato dato [enorme potere decisionale](https://yuridiprodo.github.io/newsletter/03.html#20250310n) anche senza queste scartoffie. E l'Italia, che dicono essere tanto cara al concetto di sovranità, non ha espresso alcun voto contrario. Non è neppure uscita dall'OMS seguendo [l'esempio](https://www.ansa.it/sito/notizie/topnews/2025/01/21/trump-firma-lordine-per-luscita-degli-usa-da-oms_680e3b05-3641-4533-b14a-bb44607b5f7e.html) degli Stati Uniti, come auspicavo nell'editoriale qui sopra. Invece, si è astenuta. Come Ponzio Pilato.

#### Fiori, pollini e placche alla gola

Maggio è quasi finito eppure i vostri figli continuano ad ammalarsi? una possibile risposta alle cause ce l'ha data qualche giorno fa [Repubblica](https://www.repubblica.it/green-and-blue/2025/05/06/news/clima_particelle_di_aerosol_temperature-424157592/)  quando ci ha parlato di geoingegneria solare: nello specifico di "particelle di aerosol nel cielo per abbassare le temperature. Mancano però evidenze scientifiche sui benefici. Anche i rischi sono ignoti". Mica tanto, direi. Quantomeno, non proprio tutti sono ignoti. Ricordate? L'anno scorso queste furbe tecnologie [[2024-02-18-cloud-seeding|scatenavano]] "la più grande tempesta degli ultimi quarant'anni" negli Emirati Arabi. Quest'anno fanno fiorire le laringiti.

---

### <mark class="has-inline-color" style="background: rgb(238, 252, 0); color: black; font-weight: 700;">Pausa caffè ☕️</mark>

Questa è una newsletter libera e gratuita per tutti. Se volete supportare il tempo che passo a raccogliere e scrivere le notizie, potete farlo [in due modi](https://yuridiprodo.github.io/pages/help.html)

<form action="https://amzn.to/43uCOzQ" target="_blank" style="text-align: center;">
  <button style="background-color: orange; color: black; border: none; padding: 10px 20px; cursor: pointer;">
    <strong>Con questo numero in REGALO 3 MESI di Amazon Music Unlimited</strong>
  </button>
</form>

---

#### Biliardo rosa, ma vincono i blu

All'Ultimate Pool Women's Pro Series Event 2 tenutosi nel Regno Unito sono arrivati [in finale](https://sports.yahoo.com/article/women-pool-final-played-two-072611360.html) due uomini. La buon'anima di mia nonna non ci troverebbe nulla di strano, datosi che ho specificato WOMEN (appunto, no? sono "uomën", direbbe).
Anche nel biliardo femminile, spiega una delle donne sconfitte, chi è biologicamente uomo ha dei vantaggi, perché ha leve più lunghe e più forza. Quindi ecco, mi mordo la lingua (o meglio, le dita) e vi dico com'è andata a finire: il signor Haynes ha avuto la meglio sul signor Smith.

#### Non-notizie

Il 16 aprile una [sentenza](https://edition.cnn.com/2025/04/16/uk/uk-supreme-court-ruling-definition-woman-intl/index.html) della Corte Suprema ha stabilito che la definizione di "donna" riguarderà esclusivamente le persone nate biologicamente femmine. Di conseguenza le donne trans non sono donne. Anche se sono in possesso di un Gender Recognition Certificate (Grc), ovvero del documento che attesta il cambio di genere. Siamo arrivati al punto di dover sancire l'ovvio.

#### Senti che spifferi

E a proposito di ovvietà: la nostra Corte costituzionale ha [stabilito](https://www.repubblica.it/politica/2025/05/22/news/corte_costituzionale_fecondazione_assistita_donna_single-424594056/) che "è ragionevole vietare alla donna single la fecondazione medicalmente assistita". Se siete tra quelli che stanno già pensando "e ci mancherebbe pure" allora siete pronti per spostare l'attenzione sulla frase successiva, quella in cui si specifica che "il legislatore può estendere questa possibilità". Eccola lì, la finestrella. (Se non sapete di cosa sto parlando vi rimando a quella volta in cui ho colto l'occasione per spiegarvi bene [[2023-12-28-persuasori-occulti|il meccanismo]]).

#### Erba ornamentale

Il governo ha [approvato](https://www.governo.it/it/articolo/comunicato-stampa-del-consiglio-dei-ministri-n-122/28135) il Decreto Sicurezza modificando in maniera sostanziale la [Legge 242/2016](https://www.gazzettaufficiale.it/eli/id/2016/12/30/16G00258/sg) che promuoveva la filiera agroindustriale della canapa. D'ora in avanti la produzione è legale solo ed esclusivamente se destinata al "florovivaismo professionale". In pratica adesso è illegale anche la cannabis light.

Il cambiamento è rilevante perché, mentre il nostro paese si riarma per la pace (lo riscrivo perché fatico a crederci pure io: si riarma per la pace) l'OMS, [[2024-01-19-malattia-x|l'incontestabile]] organismo sovranazionale, nel 2019 aveva [chiesto](https://temi.camera.it/leg18/post/OCD15_14268/nuove-raccomandazioni-oms-sulla-cannabis-accolte-dalla-commissione-droga-nazioni-unite.html) alle Nazioni Unite e ai paesi membri di riclassificare la cannabis per utilizzi terapeutici; qualche anno dopo l'ONU invece aveva [bacchettato](https://www.notiziegeopolitiche.net/onu-italia-bacchettata-su-droghe-aborto-fecondazione-assistita-e-disabilita/) l'Italia esprimendo preoccupazione per "l'approccio punitivo al consumo di droghe e per l'insufficiente disponibilità di programmi di riduzione del danno", raccomandando che lo Stato rivedesse "le politiche e le leggi a riguardo per allinearle alle norme internazionali sui diritti umani".

Stiamo parlando di una pianta che viene utilizzata da più di 5.000 anni come medicina, come tessuto, come alimento, come carburante e come materiale edilizio, tra gli altri (per approfondimenti consiglio di leggere [Canapa, una storia incredibile](https://amzn.to/3G4foJn)). Una pianta che non ha mai creato un morto diretto in tutta la sua storia, mentre soltanto in Italia alcol e tabacco, che sono perfettamente legali e sotto il monopolio di Stato, provocano rispettivamente [48](https://www.epicentro.iss.it/alcol/epidemiologia-monitoraggio-2020) e [254](https://www.quotidianosanita.it/cronache/articolo.php?articolo_id=122528) decessi al giorno. Altro che i bollettini Covid.

Va precisato che il nostro paese ha appena reso illegale la versione depotenziata della suddetta pianta, ovvero quella che la Cassazione aveva già [dichiarato](https://www.senato.it/application/xmanager/projects/leg19/attachments/documento_evento_procedura_commissione/files/000/431/243/Imprenditori_Canapa_Italia_6.pdf) "priva di qualsiasi effetto psicoattivo drogante".

Così da un giorno all'altro in Italia quello stesso medicinale utilizzato da pazienti con sclerosi multipla e altre gravi malattie per ridurre la percezione del dolore è diventato a tutti gli effetti uno stupefacente. E tutti quegli agricoltori, produttori, commercianti e commessi che si guadagnavano il pane con questa pianta, adesso saranno considerati non meno di spacciatori. Parliamo di un mercato da 2 miliardi di Euro e di oltre 20.000 posti di lavoro. L'ignoranza è al potere.

### Le ultime dal [Blog ~](https://yuridiprodo.github.io/)

- [[2025-05-22-le-tre-s|Soldi, Successo, Sesso]] Tre declinazioni dell'egocentrismo moderno
- La vita? nasce dall'oscurità e cerca la luce. Si tratta di evitare la trappola dell'intelletto. [[2025-05-19-terzani|Ce lo spiegava bene Terzani più di vent'anni fa]]
- Il presente non è fatto solo di attualità, perché il passato dura nel divenire. [[2025-05-13-sulle-notizie|Un pensiero]]
- [[2025-04-28-sugli-appunti|Prendete appunti senza remore]] Perché è importante farlo ancora oggi, e perché andrebbe evitato il sistema digitale. Piccoli consigli nati da...alcuni appunti
- [[2025-04-15-clone-digitale|Finché non vedo non credo]] D'ora in poi il detto di San Tommaso non conta più: i cloni digitali sono già tra noi
- [[2025-04-10-indifferenza|L'indifferenza indotta non ci sta facendo bene]] Ogni tecnologia, in proporzione, dà e toglie. E gli smartphone ci danno tantissimo

> *«All’uomo si richiede appunto questo: che giovi agli altri uomini. Se è possibile, a molti, se no, a pochi; se neanche questo può avvenire, giovi a chi gli è più vicino; se non è possibile, a sé stesso. Difatti, quando si rende utile agli altri, compie un’opera di interesse comune»*. Seneca, [De otio, III, 5](https://amzn.to/3Ei4aQN)

<mark class="has-inline-color" style="background: rgb(238, 252, 0); color: black; font-weight: 700;">-FINE-</mark>

---

Ti è piaciuta? inoltrala a chi potrebbe essere interessato. Se invece l'hai ricevuta, [​puoi iscriverti qui​](https://yuridiprodo.substack.com)

Se vuoi contribuire al futuro di *Onda Libera ~* puoi aiutarmi [​in due modi​](https://yuridiprodo.github.io/pages/help.html)